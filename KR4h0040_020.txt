# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:03.447027
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0455-020皇朝文鑑-卷第二十.
<pb:KR4h0040_SBCK_020-1a>¶
皇朝文鑑巻第二十¶
　五言古詩¶
　　　寄楊道孚　張　耒¶
　　　旦起　張　耒¶
　　　夏日雜感　張　耒¶
　　　春日雜書　張　耒¶
　　　感遇　張　耒¶
　　　昭陵六馬　張　耒¶
　　　斑竹　張　耒¶
　　　寓陳詩　張　耒¶
<pb:KR4h0040_SBCK_020-1b>¶
　　　糴官粟有感　張　耒¶
　　　賀雨拜表　張　耒¶
　　　田居　秦　觀¶
　　　海康書事五首　秦　觀¶
　　　孤憤吟二首　張　商英¶
　　　接花　陳　瓘¶
　　　文選樓　李　廌¶
　　　寄陳履常　邢　居實¶
　　　雨後岀城馬上作　邢　居實¶
　　　述懷　任　伯雨¶
<pb:KR4h0040_SBCK_020-2a>¶
　　　春風　洪　朋¶
　　　初行山　晁　詠之¶
　　　王立之大裘軒　謝　逸¶
　　　閨恨　謝　逸¶
　　　酴醿依柏引蔓上冒其顚　崔　鶠¶
　　　江月圖　崔　鶠¶
　　　雨餘　飽　欽止¶
　　　寄友人　張　繹¶
　　　秋日書懷　毛　滂¶
　　　次韻毛達可給事秋懷念歸(倪濤)¶
<pb:KR4h0040_SBCK_020-2b>¶
　　　贈趙正之　林　敏功¶
　　　送趙叔問奉議歸南都　方　元修¶
　　　張牧之竹溪　林　敏修¶
　　　山行　曹　緯¶
　　　燭蛾　賀　鑄¶
　　　　寄楊道孚　張　耒¶
士師我自出爽邁凌清秋年少不飲酒昏燈夜問¶
囚君家外大父聽獄代其憂備飢朝煮飯驅蚊夜¶
張幬獄成上府時稽顙呼張侯怒心臨縲紲相盜¶
以戈矛無令市死厲請帝號重幽¶
<pb:KR4h0040_SBCK_020-3a>¶
　　　　旦起　張　耒¶
漫漫東牖白開帷納晨光欠伸推夜枕扣齒被朝¶
裳瓦盎汲石泉漱甘齒頰涼維兹孟夏初宿雨清¶
髙堂栖鳥起且啅露鶯鳴更藏悠悠晚花殷落落¶
古栁蒼西舎初鳴舂東隣出求糧客馬已别櫪商¶
車欲踰岡羲和一揚輝羣動皆擾攘有生無不求¶
誰得偃于牀人生但如此勤苦亦可傷況我病倦¶
翮飄飄信風翔永懷中林士栖志煙霞郷願言寄¶
旅跡栖託以徜徉¶
　　　　夏日雜感　張　耒¶
<pb:KR4h0040_SBCK_020-3b>¶
士而懷其居孔子亦云非賢臣事晉侯夜載使逃¶
齊酖毒比燕居君子不可懷樂小必害大安近逺¶
之迷野芻養騏驥當念和鑾馳一飽願即止幾何¶
非犬雞髙賢意有在汲汲不敢違安能守槽櫪長¶
伴兒曹嬉¶
　　　　春日雜書　張　耒¶
昨日爲雨備今晨天乃風障風謹自保通夕雪迷¶
空備一常失計盡備力不供因之置不爲拱手受¶
禍凶當爲不可壞任彼萬變攻築室如金石何勞¶
計春冬此道簡且安古來家國同¶
<pb:KR4h0040_SBCK_020-4a>¶
　　　　感遇　張　耒¶
穰侯擅關中頗畏諸侯客搜車計已遲終困范公¶
策庸夫吝冨貴百計私自惜勢移禍敗至智巧竟¶
何益至公覽英俊苴補乃無隙請看桑林餓亦脫¶
趙子厄¶
　　　　昭陵六馬　張　耒¶
天將剗隋亂帝遣六龍來森然風雲姿颯爽毛骨¶
開飈馳不及視山立儼莫回長鳴視八表擾擾萬¶
駑駘秦王龍鳳姿魚鳥不足摧腰閒大白羽中物¶
如風雷區區數竪子縳取如提孩手持掃天箒六¶
<pb:KR4h0040_SBCK_020-4b>¶
合無塵埃艱難濟大業一一非常才惟時六驥足¶
績與英衞陪功成鏘八鸞玉輅行天街荒涼昭陵¶
闕古石埋蒼苔¶
　　　　斑竹　張　耒¶
重瞳陟方時二妃蓋老人安肯泣路傍洒淚留叢¶
筠頗疑葛陂化㸃㸃留斑鱗愼勿脫水去人丗多¶
埃塵¶
　　　　寓陳詩　張　耒¶
我不知暑退但覺衣汗乾頗怪庭中天湛然清以¶
寛有物叫草根啾啾自相喧問知己新秋大火流¶
<pb:KR4h0040_SBCK_020-5a>¶
金丸天工變寒暑正爾事亦繁靜觀付一笑吾事¶
寧相關但使筋力健悠然佳意還喧喧憎鄰里砧¶
杵亂人眠¶
　　　　糴官粟有感　張　耒¶
持錢糴官粟日夕擁公門官價雖不髙官倉常苦¶
貧兼并閉囷廩一粒不肯分伺待官粟空騰價邀¶
吾民坐視旣不可禁之亦紛紜擾擾田畮中果腹¶
才幾人我欲究其原宏闊未易陳哀哉天地間生¶
民常苦辛¶
　　　　賀雨拜表　張　耒¶
<pb:KR4h0040_SBCK_020-5b>¶
羣雲雨事畢振旅不復陣掃天無一塵千里還緑¶
潤晨朝大明賀沙路萬蹄印朝光泛翠瓦佳氣去¶
人近頗聞避斧扆侑膳徹龍筍願君愛物心從此¶
至堯舜¶
　　　　田居　秦　觀¶
雞號四隣起結束赴中原戒婦預爲黍呼兒隨掩¶
門犂鋤帶晨景道路更笑喧宿潦濯芒屨野芳簪¶
髻根霽色披宿靄春空正鮮繁辛夷茂橫阜錦雉¶
驕空園少壯已雲趨伶俜尚鴟蹲蟹黃經雨潤野¶
馬從風奔村落次第集隔塍致寒温眷言月占好¶
<pb:KR4h0040_SBCK_020-6a>¶
努力競晨昏¶
　　　　海康書事五首　秦　觀¶
白髪坐鈎黨南遷海瀕州灌園以餬口身自離蒼¶
頭籬落秋暑中碧花蔓牽牛誰知把鋤人舊日東¶
陵侯¶
荔子無幾何黃柑遽如許遷臣不惜日恣意移寒¶
暑層巢俯雲木信美非吾土草芳自有時鵯鵊何¶
關汝¶
十居近流水小巢依嶔岑終日數椽間但聞鳥遺¶
音鑪香入幽夢海月明孤斟鷦鷯一枝足所恨非¶
<pb:KR4h0040_SBCK_020-6b>¶
故林¶
培塿無松柏駕言出焉遊讀書與意㑹却掃可忘¶
憂尺蠖以時詘其信亦非求得歸良不惡未歸且¶
淹留¶
海康臘己酉不論冬孟仲殺牛撾祭鼔城郭爲沸¶
動雖非堯曆頒自我先人用大笑荆楚人嘉平獵¶
雲夢¶
　　　　孤憤吟二首　張　啇英¶
平津䛕武帝堯舜未爲聦歸來東閤士稱頌比周¶
公勢利變人心上下交相蒙低顔望眉睫一喜生¶
<pb:KR4h0040_SBCK_020-7a>¶
春風優游卒兹歳安知朝野空¶
青青一本桑下可百夫息泠泠一井泉上有千人¶
汲千里以爲郡百里以爲邑生齒豈不繁教化繄¶
爾力何事北䆫人歎此徒勞職¶
　　　　接花　陳　瓘¶
色紅可使紫葉單可使千花小可使大子少可使¶
繁天賦有定質我力能使遷自矜接花手可奪造¶
化權衆聞悉驚詫遣我屢嘆吁用智固巧矣天時¶
可易歟我欲春採菊我欲冬賞桃汝不能栽接汝¶
巧亦徒勞雨露草必生雪霜松不死不死有本性¶
<pb:KR4h0040_SBCK_020-7b>¶
必生亦時爾汝之所變易是亦時所爲時乎不可¶
違何物不隨時¶
　　　　文選樓　李　廌¶
申轅應楚聘鄒枚適梁苑藩侯喜賔客賢賢易鷹¶
犬黃綺游漢庭羽翼繒繳逺秦府十八公攀附名¶
益顯昭明衆才子文囿俾蒐選髙齋切浮雲雉堞¶
俯晴巘尚應愧河間筆削非大典¶
　　　　寄陳履常　邢　居實¶
十年客京洛衣袂多黄塵所交盡才彦惟子情相¶
親㑹合能幾日歡樂何遽央春風東北來飄我西¶
<pb:KR4h0040_SBCK_020-8a>¶
南翔驪駒已在門白日行且晚停觴不能飲將去¶
更復返把腕捋髭鬚悲啼類兒女人生非鹿豕安¶
得常羣聚朝別河上梁莫渉關山道匹馬逐飛蓬¶
離恨如春草去去日已逺行行淚橫臆昨日同袍¶
友今朝異郷客來時城南陌始見梅花白回首漢¶
江頭黄梅已堪摘杖䇿登髙城極目逈千里落日¶
下青山但見白雲起逺望豈當歸長歌涕如雨歸¶
心如明月幽夢過潁汝抱膝長相思故人安可見¶
忽枉數行書彷彿如對面紛紜輦轂下冠蓋爭馳¶
逐吹嘘多賢豪肯復念幽獨空齋聽夜雨深竹聞¶
<pb:KR4h0040_SBCK_020-8b>¶
子規此情不可道此心君詎知¶
　　　　雨後出城馬上作　邢　居實¶
旣雨天氣佳微雲淡如掃欲尋煙際鍾騎馬河邊¶
草紫椹飽黃鸝人家夏𧖟老田婦踏繅車隔籬語¶
音好嗟我一何愚讀書浪枯槁不及此中人終年¶
客長道¶
　　　　述懷　任　伯雨¶
元符庚辰歳孟冬十二日任子丞大宗碌碌奉朝¶
籍聖主訪落𥘉聽言勞日&KR0628;諫路貟有闕求人恐¶
不及誰謂方遴選邂逅首踈逖詔㫖忽中授聞命¶
<pb:KR4h0040_SBCK_020-9a>¶
旦夕惕不是憂不合致君憂失職旣憂亦復喜不¶
是貪禄秩平生慕古人素願或可畢精神倍䟽瀹¶
激昻登文石青雲開九天清光親咫尺每見情益¶
交肝膽盡剖析敬承丁寧訓重許以忠直自喜千¶
載遇奮身遑他恤志欲收主威力先排巨室切齒¶
憤欽永刻意望䕫稷不數千羊皮豈讓一狐腋勤¶
勤履霜戒不復慮不宻問夜欲自勞百䟽竟何益¶
哀哉愛君心不能當衆嫉投湘爲獨醒得罪因懷¶
璧尚賴天德廣閱歳已再謫仇人意未厭窮荒必¶
投斥轉海僅萬里艱危備經歷有時遭颶風天地¶
<pb:KR4h0040_SBCK_020-9b>¶
如抺漆雪浪山崩頽轟豗飛霹靂扁舟甚桔橰俯¶
仰顚倒立雙檣捲欲折繩斷水蘸蓆鯨鱷口垂涎¶
噴咤煙雨集萬怪競周章腥臊助嘘吸生平仗忠¶
信安敢保瞬息寅縁脫魚腹島嶼稍登陟天氣鬱¶
欲流土色焦成赤草木蒸氛霧亭午日未出荒徑¶
少人行悉窣走虺蜴居民滂溪滸横斜户百十矮¶
屋盡棚欄臭穢如圏櫪家家啖菜粥雜米無十一¶
小魚與細鰕相尚珍鼎食鳥言紛嘲哳卉服坌蒙¶
羃顔色盡黃腫太牛抱瘴疾其風貪以淫其俗拙¶
以僻殆非人間世宜爾太荒閴我生本匹夫賦性¶
<pb:KR4h0040_SBCK_020-10a>¶
自眞率雅有江海志仕宦特牽迫一日偶遭際用¶
捨何敢必但思忠邪分於國繫休戚周嫠不恤緯¶
我意何窮極&KR0238;女倚門嘯我情第堙鬱嗚呼謀身¶
者所宜念隂騭¶
　　　　春風　洪　朋¶
春風吹桃李欻然滿中園羣動不遑息胡蝶紛飛¶
飜我亦感兹時步屧遶林間顔色豈不好持乆良¶
獨難置酒休其下聊復罄余歡君看桃與李成蹊¶
亦無言¶
　　　　𥘉行山　晁　詠之¶
<pb:KR4h0040_SBCK_020-10b>¶
靄靄初蒸雲落落欲墜石山深多晚花照水自紅¶
碧漁艇入煙小松竹凌煙直西風漾碧波扁舟恣¶
欹側客從北方來苦遭丗俗迫登臨雖夙願山川¶
多未識浩蕩渉寒流躋攀並蒼壁捫蘿窺鳥道踏¶
逕窮人迹清泉洗塵心山鳥慣幽客逸興良未巳¶
日下千崖赤十載孫承公好具登山屐¶
　　　　王立之大裘軒　謝　逸¶
小人拙生事三冬臥無帳忍寒東䆫底坐待朝曦¶
上徐徐晨光熈稍稍氣血暢薫然四體和恍若醉¶
春釀此法祕勿傳不易車百兩君胡得此法開軒¶
<pb:KR4h0040_SBCK_020-11a>¶
亦東向蘇公名大裘意豈在萬丈但觀名軒心人¶
人如挟纊¶
　　　　閨恨　謝　逸¶
汲井澣我衣伐石固我墉塵埃不被體寂無人迹¶
通洋洋西江水我車不敢渡夙駕豈不早早行畏¶
多露行止旣有義離合亦有時衆人豈無心不如¶
我所之¶
　　　　酴醿依柏引蔓上冒其顚(崔鶠)¶
春風亦已老自厭丹采媚獨留白雪花洒此千尺¶
翠嵯峨珠籠冠縹緲冒佛髻幽香勿襲人恐爲眞¶
<pb:KR4h0040_SBCK_020-11b>¶
色累但願保明姿終日奉清對要之萬物夥汙㓗¶
自有類¶
　　　　江月圖　崔　鶠¶
冥冥一葉輕不知水與天獨於灝氣中仰見素璧¶
圎超然狂道士起視清夜闌自拈白玉笛吹此江¶
月寒想當萬籟息逸響流空煙我從江海來形留¶
意先還何當買魚蓬追此水墨仙¶
　　　　雨餘　鮑　欽止¶
礎潤雨欲作好風每相先蕭蕭清入簾令我心洒¶
然閉門倦永夏枕書日昏眠快此風雨餘端如濯¶
<pb:KR4h0040_SBCK_020-12a>¶
飛泉盆山有佳趣草木更幽妍井華養文石香篆¶
橫雲煙俯仰方丈間勝事亦可憐永懷觸熱子我¶
勞良獨賢¶
　　　　寄友人　張　繹¶
有客厭事事㓗身山之幽寒暑不相貸乃有卒歳¶
憂有生此有事簡之成贅疣澄江本無浪不如信¶
虚舟六經乃道要無以利心求一朝與理㑹萬境¶
眞天遊伊水正清泠子行無滯留西風昨夜至送¶
子馳中流落月洒殘夢已著古岸頭我病強送君¶
是行良難儔異時青門下誰識東陵侯¶
<pb:KR4h0040_SBCK_020-12b>¶
　　　　秋日書懷　毛　滂¶
秋日吐微明寒葉墮半碧姢姢竹弄影冉冉香引¶
脉䆫明棐几淨水石涵虚白茶開睡足眼苔上嬾¶
行屐屋寒無燕雀豈獨少賔客顧我警露友佇此¶
遼天翮相對雖不言孤髙比三益邇來丗外心漸¶
覺眼界窄兒時喜功名今念眞戯劇平生飜羮手¶
欲爛誰能炙豈待二頃田初無一廛宅第當營糟¶
丘努力期百尺頽然寄踈慵坐看駒過隙韓郎食¶
不足苦心定誰惜那知落英繁吾食豈無夕舉手¶
謝飛鳶一䑕何勞嚇¶
<pb:KR4h0040_SBCK_020-13a>¶
　　　　次韻毛達可給事秋懷念歸(倪濤)¶
結茅逺人村破屋水半扉涼葉墮清響空山轉斜¶
暉微官臥江漢素心乆依依十年天涯秋揺落幾¶
芳菲馬蹄嵗月去蝶夢東南飛平生丘壑志有言¶
輙乖違不如孤征鴻春風自知歸¶
　　　　贈趙正之　林　敏功¶
君爲稻田官君非力田科我今耕田夫爲君奏田¶
歌南畝茨梁稼東郊煙雨蓑田家不作苦奈此嵗¶
暮何憫憫望有年一失成蹉跎立苖非不踈稊稗¶
常苦多小人剥良善蓬蒿賤嘉禾去惡藉老農芟¶
<pb:KR4h0040_SBCK_020-13b>¶
夷戒駢羅夫君邦之彦妙年加切瑳治國與治身¶
此道終靡他人心不相逺如以斧伐柯願君日顯¶
榮吾言期不磨¶
　　　　奉同程致道著作次鮑溶冬夜答客韻¶
　　　　送趙叔問奉議歸南都　方　元修¶
清秋不相借白髪日更多塵埃困煩促原野懷經¶
過聊當倚滂潤資以生吾禾豈不念離羣驚鵲寧¶
擇窠王孫别都去澹若依松蘿暫别亦復難賡詩¶
飲無何我行那爾爾渺邈踰江河賸須作佳句相¶
我滄浪歌¶
<pb:KR4h0040_SBCK_020-14a>¶
　　　　張牧之竹溪　林　敏修¶
張牧之隱於竹溪不喜與丗接客來蔽竹窺之或¶
韻人佳士則呼船載之或自刺舟與語俗子十反¶
不一見怒罵相踵弗顧也人或以少漫郎余獨喜¶
其與古人意合乃作竹溪詩¶
幽間古城隂結屋清溪曲溪流湛回映上有青青¶
竹漫郎欣得之緑髪詠空谷髙風及前脩勝趣隨¶
逺矚惡客徒擾人立談非我欲麾去寧汝嗔眞意¶
聊自足或言不當爾徃徃相謗讟答云豈吾私恐¶
作林泉辱源流别涇渭臭味同草木肯當百事勝¶
<pb:KR4h0040_SBCK_020-14b>¶
容此一物俗獨餘嵇阮軰蕩槳戒臣僕濁醪澆古¶
胷日没還秉燭僕沗瓜葛後意氣頗相屬平生㡬¶
兩屐共老三徑菊行年事無定此計諾已宿徑須¶
買牛衣兒亦荷書簏從子竹間游溪魚刴寒玉¶
　　　　山行　曹　緯¶
日出過山頭日入宿山下我行山亦行隠隠似奔¶
馬朝昏山送迎山意自傾寫借問征途間誰如此¶
山者¶
　　　　燭蛾　賀　鑄¶
鬼蛾來翩翩慕此堂上燭附炎竟何功自取焚如¶
<pb:KR4h0040_SBCK_020-15a>¶
酷感彼萬動微保生在無欲不見青林蟬飲風聊¶
自足¶
皇朝文鑑卷第二十¶
<pb:KR4h0040_SBCK_020-15b>¶
