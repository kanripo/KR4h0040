# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:06.520626
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 85
#+PROPERTY: FILE SB04n0455-085皇朝文鑑-卷第八十五.
<pb:KR4h0040_SBCK_085-1a>¶
皇朝文鑑卷第八十五¶
　序¶
　　　重修&KR0003;文序　徐　鉉¶
　　　贈麴植彈琴序　柳　開¶
　　　龍圖序　陳　摶¶
　　　弈棊序　宋　白¶
　　　御覽序　田　錫¶
　　　留別知己序　向　敏中¶
　　　柳如京文集序　張　景¶
　　　送魯椎赴南海序　穆　脩¶
<pb:KR4h0040_SBCK_085-1b>¶
　　　唐柳先生文集後序　穆　脩¶
　　　景祐鹵簿圗記序　宋　綬¶
　　　輔弼名對序　劉　顔¶
　　　送張損之赴任定武幕職序　劉牧¶
　　　　重修&KR0003;文序　徐　鉉¶
臣徐鉉等奉詔校定許愼&KR0003;文十四篇并序目一¶
篇凡萬六百餘字聖人之旨蓋云備矣稽夫八卦¶
既畫萬象既分則文字爲之大輅載籍爲之六轡¶
先王教化所以行於百代及於物之功與造化均¶
不可忽也雖復五帝之後改易殊體六國之世文¶
<pb:KR4h0040_SBCK_085-2a>¶
字異形然猶存篆籕之迹不失形類之文及&KR0064;秦¶
苛政散&KR0032;聿興便於末俗人競師法古文既絶譌¶
僞日滋至漢宣帝時始命諸儒修倉頡之法亦不¶
能復故光武時馬援上䟽論文字之譌謬其言詳¶
矣及和帝時申命賈逵修理舊文於是許愼采史¶
籕李斯楊雄之書愽訪通人考之於賈逵作&KR0003;文¶
解字至安帝十五年始奏上之而&KR0032;書行之已乆¶
習之益工加以行草八分紛然間出近以篆籕爲¶
竒恠不復經心至於六籍舊文相承傳寫多求便¶
俗漸失本原爾雅所載草木魚鳥之名肆意増益¶
<pb:KR4h0040_SBCK_085-2b>¶
不可觀矣諸儒傳釋亦非精究小學之徒莫能矯¶
正唐大曆中李陽冰篆迹殊絶獨冠古今自云斯¶
翁之後直至小生此言爲不妄矣於是刋定&KR0003;文¶
修正筆法學者師慕篆籕中興然頗排斥許氏自¶
爲臆&KR0003;夫以師心之見破先儒之祖述豈聖人之¶
意乎今之爲字學者亦多從陽冰之新義所謂貴¶
耳賤目也唐末䘮亂經籍道息&KR0680;皇宋膺運&KR0680;二¶
聖繼明人文國典粲然光被興崇學校登進羣才¶
以爲文字者六藝之本固當率由古法乃詔取許愼¶
&KR0003;文解字精加詳校垂憲百代臣等愚陋敢竭所¶
<pb:KR4h0040_SBCK_085-3a>¶
聞蓋篆書堙替爲日已乆凡傳寫&KR0003;文者非其人¶
故錯亂遺脫不可盡究今以集書正副本及群臣¶
家藏者備加詳考有許愼注義序例中所載而諸¶
部不見審知漏落悉從補録復有經典相承傳寫¶
及時俗要用而&KR0003;文不載者承詔皆附益之以廣篆¶
籕之路亦皆形聲相從不違六書之義者其間&KR0003;¶
文具有正體而時俗譌變者則具於注中其有義¶
理乖舛違戾六書者並序列於後俾夫學者無或¶
致疑大抵此書務援古以正今不徇今而違古若¶
乃髙文大&KR0634;則冝以篆籕著之金石至於常行簡¶
<pb:KR4h0040_SBCK_085-3b>¶
牘則草&KR0032;足矣又許愼注解詞簡義奥不可周知¶
陽冰之後諸儒箋述有可取者亦復附益猶有末¶
盡則臣等粗爲訓釋以成一家之學時未有反切¶
後人附益互有異同孫湎唐韻行之已乆今並以¶
孫沔音切爲定庶夫學者有所適從食時而成既¶
異淮南之敏縣金於市曾非吕氏之精塵瀆聖明¶
若臨冰谷¶
　　　　贈麴植彈琴序　柳　開¶
我聽子之琴實聞其聲不能知子琴之音也獨坐¶
永日泠然不休嗟乎我是病於子矣子本謂我能¶
<pb:KR4h0040_SBCK_085-4a>¶
知其音將欲宣其心而逹其志也豈徒然乎爲子¶
我悲矣不幸因子琴之悲而竊自感而自悲也子¶
果能爲我而聽其言乎子之琴有似于我之文也¶
力學十餘年非古聖賢人之所爲用心者不敢安¶
于是學成而業精行修而徳廣希于古之知己者¶
不可從而見也徒勤勤而至于今矣尤乎人不我¶
知誠之而莫所遂其求也甘自放于東郊矣聽子¶
之琴感我之悲也亦將自尤而自責矣又何外尤¶
于他人乎始自求于人今知己之爲過也棄俗尚¶
而專古者誠非樂于人而取其貴者也獨冝其自¶
<pb:KR4h0040_SBCK_085-4b>¶
知而自樂矣用是而得與子言乎子以琴之能見¶
於我也將謂我能識其音而辨其功矣我豈果能專¶
爲子識其音而辨其功乎易子之願也我亦如是¶
矣我聽子之琴尚不能識其音而辨其功矣人豈¶
反能觀我之文也而能爲我行其言而盡其道乎¶
故知人不我知者亦無尤也與子務于古者也知¶
之者不足取于外也誠乎已而己子聞此之言固¶
亦信哉我之感而悲不爲妄也子試謂我而思之¶
將見子亦鳴而不禁矣¶
　　　　龍圖序　陳　摶¶
<pb:KR4h0040_SBCK_085-5a>¶
且夫龍馬始&KR0018;圖出於羲皇之代在太古之先也¶
今存已合之位或疑之况更陳其未合之數耶然¶
則何以知之荅曰於仲尼三陳九卦之義探其旨¶
所以知之也(益困井巽之九卦也/九卦謂履謙復&KR0106;損)况夫天之垂&KR0090;¶
的如貫珠少有差則不成次序矣故自一至於盈¶
萬皆累累然如係之於縷也且若龍圖本合則聖¶
人不得見其&KR0090;所以天意先未合其形其&KR0090;聖人¶
觀&KR0090;而明其用是龍圖者天散而示之伏羲合而¶
用之仲尼黙而形之始龍圖之未合也惟五十五¶
數上二十五天數也中貫三五九外包之十五盡¶
<pb:KR4h0040_SBCK_085-5b>¶
天三天五天九并十五之用後形一六無位(去一/上位)¶
(去六/下位)又顯二十四之爲用也兹所謂天垂&KR0090;矣下¶
三十地數也亦分五位(方中央也/五位言四)皆明五之用也¶
(下位形六/上位形五)十分而爲六(三十數也/五位六五)形坤之&KR0090;焉(用/坤)¶
(也/六)六分而幾四&KR0090;(六之四&KR0090;/成七九八)地六不配(也一分在/謂中央六)¶
(在西邊六幾老陽九惟在北邊六便成老隂數更/南邊六幾少陽七二分在東邊六幾少隂八三分)¶
(添也/無外數)在上則一不用形二十四在下則六不用¶
亦形二十四(心去其六亦見二十四以一歳三百/上位中心去其一見二十四下位中)¶
(隂陽進退皆用二十四/六旬周於二十四氣也故)後既合也天一居上爲¶
道之宗地六居下爲氣之本(運四十九之數爲造/一六上下覆載之中)¶
<pb:KR4h0040_SBCK_085-6a>¶
(用也/化之)天三斡地二地四爲之用(謂天三統地二地/此更明九六之用)¶
(十是謂大衍之數五十其用四十有九也/四幾九爲乾元之用也九斡五行幾數四)三若在¶
陽則避&KR0012;隂在隂則避寡陽(一三五之三位二與/成八卦者三位也謂)¶
(二與四在陽則爲&KR0012;隂四二是也在隂則爲寡陽/四只兩位兩位則不成卦躰是無中正不爲用也)¶
(處之若避之也/七九是也三皆不)大矣哉龍圗之變歧分萬塗今¶
略述其梗槩焉¶
　　　　弈棊序　宋　白¶
投壺博弈皆古也禮經有文仲尼所稱弈之事下無¶
益於學植上無禆於化源然觀其指歸可以喻大¶
者也故聖人存之觀夫散木一枰小則小矣于以¶
<pb:KR4h0040_SBCK_085-6b>¶
見興亡之基枯棊三百微則微矣于以知成敗之¶
數是故弈人之&KR0003;有數條焉曰品曰勢曰行曰局¶
品者優劣之謂也勢者彊弱之謂也行者竒正之¶
謂也局者勝負之謂也品之道簡易而得之者爲¶
上戰爭而得之者爲中&KR0012;危而得之者爲下勢之¶
道寛&KR0073;而陳之者爲上謹固而陳之者爲中懸絶¶
而陳之者爲下行之道安徐而應之者爲上疾速¶
而應之者爲中躁&KR0064;而應之者爲下局之道舒緩而¶
勝之者爲上變通而勝之者爲中刼殺而勝之者¶
爲下品之義有淺深定淺深之制由乎從時勢之¶
<pb:KR4h0040_SBCK_085-7a>¶
義又有踈密分踈密之形由乎布子行之義又有¶
利害審利害之方由乎量敵局之義又有安危決¶
安危之理由乎得地時有去來乘則得之過則失¶
之子有向背逺則斷之蹙則窮之敵有動静緩則¶
守之急則攻之地有廢興多則破之少則開之能¶
從時者無不濟能布子者無不成能量敵者無不¶
勇能得地者無不彊然從時之權戒乎遷布子之¶
權戒乎欺量敵之權戒乎忽得地之權戒乎貪無¶
謂品髙而怠其志怠即將卑無謂勢大而驕其心¶
驕即將羸無謂行長而泄其機泄即將疲無謂局¶
<pb:KR4h0040_SBCK_085-7b>¶
盛而忘其敗忘即將危若然則制術於未形之前¶
識冝於臨事之際轉禍於垂亡之間俱此道者爲¶
善弈乎引而伸之可稽於古彼簡易而得之寛&KR0073;¶
而陳之安徐而應之舒緩而勝之有若堯禪舜舜禪¶
禹乎彼戰爭而得之謹固而陳之疾速而應之變¶
通而勝之有若湯放桀武王伐紂乎彼孤危而得¶
之懸絶而陳之躁&KR0064;而應之刼殺而勝之有若秦¶
併六國項王霸楚乎是故得堯舜之策者爲首得¶
湯武之訣者爲心得秦項之計者爲趾焉抑從時¶
有如設教布子有如任人量敵有如馭衆得地有¶
<pb:KR4h0040_SBCK_085-8a>¶
如守國其設教也在寛猛分其任人也在善惡明¶
其馭衆也在賞罰中其守國也在徳政均至于怠¶
志而驕心泄機而忘敗非止圍棊將規家國焉故¶
曰弈之事下無益於學植上無禆於化源然觀其¶
指歸可以喻大者也故聖人存之¶
　　　　御覽序　田　錫¶
臣聞聖人之道布在方策六經則言髙旨逺非講¶
求討論不可測其淵深諸史則跡異事殊非參㑹¶
異同豈易記其繁雜子書則異端之&KR0003;勝文集則¶
宗經之辭寡非獵精以爲鑒戒舉要以觀㑹同可¶
<pb:KR4h0040_SBCK_085-8b>¶
爲日覽之書資於日新之徳則雖白首未能窮經¶
矧王者機務餘暇端拱穆清所冝不勞躬而得稽¶
古大端不煩覽而逹爲理大意臣每讀書思以所¶
得上補逹聦而天啓微&KR0168;神佑私志近因宣召面¶
得敷陳可以銘於座隅者書於御屏可以用於帝¶
道者録爲御覽今經取帝王易曉之意史取帝王¶
可行之事子或揔於雜録集或附之逐篇悉求切¶
當之言用逹精詳之理覽之詳其義則事與機㑹¶
用之得其時則名與功偕冀以塵露之微上禆髙¶
深之徳即嗣聖功業與堯舜比崇生靈冨壽在羲¶
<pb:KR4h0040_SBCK_085-9a>¶
軒之上¶
　　　　留別知己序　向　敏中¶
古者無患身不立患道之不彰偉哉逹士之格言¶
人倫之妙端也敏中始學于六經舊史氏見砥名¶
勵行濟時於有道者則臨文慨慕景遺範而耿光¶
見竊榮冒進致身於非據者則執卷窮微想前事¶
而太息頃歳甞侍立于先人謂予曰矜功者弗立¶
僥望者勿成無徇俗以強媒苟名而自是三省前¶
訓克荷靡忘暨予忝官聿來南夏終朝若厲臨事¶
且繁㹅地千里成賦百萬編民剛勁庶務稠雜約¶
<pb:KR4h0040_SBCK_085-9b>¶
乎風土陋豫章之奥壤比其井制越金陵之上邦¶
布術懵從繩之理化民無偃草之謡迅速周天迭¶
换四稔忽奉宸詔俾歸闕庭駕言于邁中心鬱然¶
同年執友通才巨儒咸貺以序文歌詩送別者多¶
矣其間探味述作希閲詞旨大約以踐清華居近¶
密名器偉重組紱超峻爲進身之望也激揚之意¶
雖知己之虚談潤色之詞復文士之&KR0106;態豈若出¶
直言以誡之垂有益以喻之使敏中于太平之朝¶
彰其道成其業去邪助正嫉惡揚善移風以變俗¶
悛僞以復古則可矣將逮于竊榮冐進之軰豈可¶
<pb:KR4h0040_SBCK_085-10a>¶
得乎况立性甚拙揣心愈踈甞以居人臣之位握¶
刑賞之柄煥耀當世賁飾後昆者冝乎冨于道徳¶
飽于忠鯁求于至理盡于至公然後不求名而名¶
自彰也不竊榮而榮自至也設不能量力以再思¶
約已以務進逐本徇末爭利忘義心爲蠧螫面作¶
狐狸縱峩冠鳴珮左金右玉上&KR0029;千尋一去九萬¶
躡跡于賢人君子之右者復不愧歟願言故交勉¶
樹令徳俟他日將前言以辨釋之則知敏中平生¶
之志有在矣¶
　　　　柳如京文集序　張　景¶
<pb:KR4h0040_SBCK_085-10b>¶
一氣爲萬物母至於隂陽開闔嘘吸消長爲晝夜¶
爲寒暑爲變化爲死生皆一氣之動也庸不知斡¶
之而致其動者果何物哉不知其何物所以爲神¶
也人之道不逺是焉至道無用用之者有其動也¶
故爲徳爲教爲慈愛爲威嚴爲賞罰爲法度爲立¶
功爲立言亦不知用之而應其動者又何物也夫¶
至道潜於至誠至誠藴於至明離潜發藴其至而¶
不知所至者非神乎哉堯舜之揖讓湯武之征伐¶
周公之制禮樂孔子之作經典孟軻之拒楊墨韓¶
愈之排釋老大小雖殊皆出於不測而垂於無窮¶
<pb:KR4h0040_SBCK_085-11a>¶
也先生生於晉末長於　宋初拯五代之横流扶¶
百世之大教續韓孟而助周孔非先生孰能哉先生¶
之道非常儒可道也先生之文非常儒可文也離¶
其言於往跡㑹其旨於前經破昬蕩疑拒邪歸正¶
學者宗信以仰以頼先生之用可測乎藏其用於¶
神矣然其生不得大位不克著之於事業而盡在¶
於文章文章蓋空言也先生豈徒爲空言哉足以¶
觀其志矣今緝其遺文九十五篇爲十五卷命之¶
曰河東先生集先生名氏官爵暨行事備之行狀¶
而繫於集後¶
<pb:KR4h0040_SBCK_085-11b>¶
　　　　送魯推赴南海序　穆　脩¶
爲人之佐其難矣哉夫令而行者其長之所專也¶
從而輔之者其佐之所守也凡政有害於公有悖¶
於理知而必言已之可爲耳言而必從豈已之所能¶
哉苟上無必從之道則政有必失之患爲其佐者¶
罪先及之故曰爲人之佐其難矣哉然則如何其¶
可也曰盡其職而已矣上言者賢已當公而輔之¶
不賢已當公而正之賢不賢自主彼之材輔與正¶
非已之職歟正之而不從則雖獲罪反有之矣於¶
其職也實無媿焉今之從事二人者或莫率是道¶
<pb:KR4h0040_SBCK_085-12a>¶
不渉於欺則䧟於隨居上者其人果賢其政果明¶
是冝順之於下以成其美已則曰我爲人佐遂能¶
無一言爲之損益吾何以食其官即彊出白黒以¶
紛亂之此非欺而何居上者其人果不賢其政果¶
不明是冝直之於下以救其過已則曰我爲人佐¶
言不吾專力與爲敵徒速悔累曷若附離唱和取¶
容免責苟全吾位而去此非隨而何予謂士之居¶
其位事其人既不可欺亦不當隨不欺不隨唯職¶
所冝而已矣魯君以辭學中名自邑佐而遊郡幕¶
皆有所稱今將復佐於南海南海際南之鉅府也¶
<pb:KR4h0040_SBCK_085-12b>¶
方聞其長則是天下諫臣賔接僚屬當奬正與直¶
用是以往志必上行苟上下恊公以從于理予見¶
南海之政獨追於古而荒夷之民浹其惠也¶
　　　　唐柳先生文集後序　穆　脩¶
唐之文章初未去周隋五代之氣中間稱得李杜¶
其才始用爲勝而號專雄謌詩道未極其渾備至¶
韓柳氏起然後能大吐古人之文其言與仁義相¶
華實而不雜如韓元和聖徳柳平淮西雅章之類¶
皆辭嚴義偉製述如經能崒然聳唐徳於盛漢之¶
表蔑愧讓者非二先生之文則誰與予少嗜觀二¶
<pb:KR4h0040_SBCK_085-13a>¶
家之文常病柳不全見於世出人間者殘落&KR0138;¶
百餘篇韓則雖目其全至所缺墜亡字失句獨於¶
集家爲甚志欲補得其正而傳之多從好事者訪善¶
本前後累數十得所長輙加注竄遇行四方逺道¶
或他書不暇持獨齎韓以自隨幸㑹人所寳有就¶
假取正凡用力於斯已蹈二紀外文始幾定而惟¶
柳之道疑其未克光明於時何故伏其文而不大¶
耀也求索之莫獲則既已矣於懷不圖晚節遂見¶
其書聮爲八九大編䕫州前序其首以卷别者凡¶
四十有五真配韓之鉅文歟書字甚樸不類今蹟¶
<pb:KR4h0040_SBCK_085-13b>¶
蓋往昔之藏書也從考覽之或卒卷莫迎其誤脫¶
有一二廢字由其陳故劘滅讀無甚害更資研證¶
就眞爾因按其舊録爲别本與隴西李之才參讀¶
累月詳而後止嗚呼天厚予嗜多矣始而饜我以¶
韓既而飫我以柳謂天不吾厚豈不誣也哉世之¶
學者如不志於古則已苟志於古求踐立言之域¶
捨二先生而不由雖曰能之非予所敢知也天聖¶
九年秋七月河南穆脩伯長後叙¶
　　　　景祐鹵簿圖記序　宋　綬¶
古者黄帝氏創軒冕之容列營衛之警輿駕儀物蓋¶
<pb:KR4h0040_SBCK_085-14a>¶
本於此唐堯彤車有虞鸞和夏后之綏商人之路¶
周官有司常巾車之職虎賁旅賁之從三五之際¶
其所由來尚矣秦六國兼屬車九九之數漢上甘¶
泉備千乘萬&KR0016;之衆自時厥後損益可知歷李唐¶
之艱屯接五代之卑替風流文物蕩然罕餘我¶
藝祖挺神武之姿膺樂推之運霆斷電掃王略載¶
清緜蕝示天子之尊黄屋削諸侯之僣始議郊饗¶
即諏典文宰司儒臣討求揚㩁補緝漏目崇飾新¶
規扞衛既雄羽儀兼備初吏士所服皆用畫帛被¶
襲且乆汙衊不鮮乃命易以厚繒加之文綉采綷¶
<pb:KR4h0040_SBCK_085-14b>¶
相錯煥乎一時若繼代相傳洎代國所得於古戾¶
者必禠去其制朴者必增華自是天畤報功洛壇¶
拜况遺老嗟覩舊章頓還　二宗繼猷愼守丕則¶
柴泰兆耕東㕓篆石仙閭薶牲汾滸　順風訪道¶
案歷上陵廵&KR0021;便蕃威容震耀羽旄輿馬咸慰夫¶
東西人之望焉在昔蔡邕十意首著車服之目范¶
曅緒成其事史官頗續此作其旁記別録又有董¶
巴徐廣周遷數家中朝江左亦甞圖鹵簿至道中¶
詔翰林承旨宋白與内侍畫郊丘仗衛緘在秘府¶
景徳中資政殿學士王欽若上鹵簿記三卷敇付太¶
<pb:KR4h0040_SBCK_085-15a>¶
史蓋古今之論其詳可得而覩　皇上紹庭正統¶
拱已中宸睿徳天成而日躋洪化火馳而風偃崇¶
儒嚮學文之經也講兵訓武士之畏也奉先登侑¶
禮之大也度曲接神樂之廣也包文武以居業緫¶
禮樂而播憲則清光景鑠可臆度而遽數哉粤再¶
郊之明年命華光侍臣圖寫大簿是時臣充儀仗¶
使督攝容衛又以太僕奉車承被顧問官守之事¶
得以周知乃與侍講馮元侍講孫奭議曰前二圖¶
書寫形紀事不相參㑹盍象設而又文陳乎繇是¶
著爲圖記十篇名物夥多但續其居首者非有小¶
<pb:KR4h0040_SBCK_085-15b>¶
異不復重出先摽其形制後載其因造有未周盡¶
復具於末篇別依兵部字圖&KR0030;横幅其軸纎悉無¶
漏合丹青而不亂非見聞之異辭天行星陳莫斯¶
爲盛嘻夫聖人制情之動防民之踰爲之辨貴賤¶
名數之差著陟降進止之節訓之以物則顯之以¶
器服故方軫圎蓋以觀法&KR0090;鏤錫辰旂以昭聲明寢¶
兕持虎以養其威升龍左纛以副其徳天下尊之¶
百官奉之邪心弗萌亂原以消非謂尚文貌之繁¶
矜紛華之飾我后之置圖自正觀古作鑒者其是¶
之謂歟歳在戊寅燔祀有期敇内省副鑒監逮属¶
<pb:KR4h0040_SBCK_085-16a>¶
艱難常從領䕶其屬重飾帝車爰及法物並加釐¶
正詢愽士之論擇國工之工巧惟藻絢臻夫典美¶
臣又適分使節專職禮儀因念曩編冝益今制而¶
名標天聖事從景祐義則非順理當改爲輙取近¶
所修正各附其下他即如舊仍以親政之初元冠¶
其篇題表一王而大居正也荐塵衡石之覽將謹¶
名山之藏庶幾禆中經丙部之餘爲官注一家之¶
&KR0003;耳¶
　　　　輔弼名對序　劉　顔¶
昔者三王咸設四輔一曰師二曰保三曰疑四曰¶
<pb:KR4h0040_SBCK_085-16b>¶
丞俾居左右前後各主訓䕶論思又建三公以㹅¶
百揆書曰夢帝賚予良弼又曰弼予一人是四輔¶
三公九卿通謂之輔弼故西漢汲黯曰天子置公¶
卿輔弼之臣寧令從諛承意陷主於不義乎則三¶
公九卿通謂之輔弼明矣皆所以朂仁勸道補政¶
益徳申朝廷之大義固社稷之長策致君上於無¶
過措國家於不傾出入詢謀言動獻替者也是以¶
持平守正審情切事中於時病合於物心一言之¶
發足以廣其聦明一語之行足以垂其法度此乃¶
輔弼之臣應對之名者也苟其不善過與不及之¶
<pb:KR4h0040_SBCK_085-17a>¶
者或有問大而應細詢要而對迂訪眞而述僞咨¶
易而荅難若是欲聦而塞欲明而昏法度可垂未¶
之聞也夫子曰舜好問好察邇言謂近言而善者¶
察而行之蓋得其情實適於理致不必竒逺然後¶
聽從此古之帝王求其論&KR0003;之本意也夫舜與三¶
王治殊而道邈論&KR0003;之語質略而深末塗難守惟¶
漢至五代跡顯而時近問荅之辭聞見者洽後世¶
易法可酌中道垂訓來世顔竊不忖揆私務纂述¶
失意窮處宅心遺事探經濟之策考摭實之議斷¶
自西漢迄于周朝凡一十九代之君臣僅千二百¶
<pb:KR4h0040_SBCK_085-17b>¶
年之問荅皆朝廷之至務社稷之令猷或関治亂¶
以發明或繫安危而辯列足以施諸廊廟利於國¶
家經又可行本末具載凡四十門門中各起類例¶
以陳警策又爲序論以示抑揚其下或逐臣或逐事¶
有所隱塞曲爲申明并目録共四十一卷命曰輔¶
弼名對其間亦有位非公卿言是輔弼不可廢者¶
兼而録之又有虚論浮談䜛言輕議雖輔弼之士¶
亦不取焉且太史呉兢撰貞觀政要止述太宗一¶
朝又宰相趙瑩著君臣正論惟載唐室一代其實¶
多採章䟽不能純取問荅且章䟽多則有踈間之¶
<pb:KR4h0040_SBCK_085-18a>¶
敝問荅少則失親切之詳以至虚論浮談䜛言輕¶
議錯雜其間精粗相半將恐垂訓不廣而取信不¶
深故自歷朝專採名對庶幾賢人君子輔弼聖帝¶
明王詢于芻蕘無棄顦顇也已¶
　　　　送張損之赴任定府幕職序　劉牧¶
我國家以仁策馴有北四十年矣歳時遣使挈詞¶
弊修聘事焉朝廷有大慶及大事亦罔不與足蹈¶
吾境目觀吾民歛手帖帖如家人焉故朔方之民¶
往往老者忘父兄之讎而壯者不識戰鬬事何以¶
言之長老常爲牧言邊防事云兩河間夷未通好¶
<pb:KR4h0040_SBCK_085-18b>¶
時其民過隣里親舊家必帶刀劒霜降農閑里胥¶
鄼長㑹民習古戰陣之法居常畜健馬乾食冦至¶
裹粮持劒帶甲上馬不悔戰死以怯爲耻通好後¶
中年戴白之叟入武庫指兵器亦尚能辨其名物¶
與其使用當時老者今已死矣當時壯者今已老¶
矣子孫生來見聞保障不驚城池不完開門逢迎¶
不相危疑食稻衣錦養移於體雖其風俗耐辛苦¶
尚武勇而無事以來習熟爲然亦少殆矣朝廷既¶
以朔方爲安凡&KR0403;邊郡縣文武之任循例而授士¶
之從政選懦不材者貪其飲食賜予十倍内郡不¶
<pb:KR4h0040_SBCK_085-19a>¶
憚其去輕揚急進者貪其階縁知遇其勢易獲亦¶
十倍内郡咸樂其補故今言邊任者粉墨雜糅矣¶
噫凡人有家雖無事時未甞一日不嚴門庭之限¶
藩籬之固其與人也雖親戚友善許相死生亦不¶
忘去内外之别川者腰舟具焉山者獸檴存焉爲¶
人牧民者如之何不之思也在易復&KR0090;曰先王以¶
至日閉&KR0028;商旅不行釋者謂四夷爲中國之隂王¶
者必却而外之先王閉&KR0028;而却外所以擬其&KR0090;也¶
必至日者乗陽長隂消之際設備務速明不可後¶
時也商旅不行小人喻於利亦防姧之謂也天之¶
<pb:KR4h0040_SBCK_085-19b>¶
愛民乆矣必爲生智者以謀之損之是行豈貪飲¶
食速知遇之徒歟損之居常與人言必慷慨時事¶
今其行有日同年友弟劉牧取酒酌勸侑以言曰¶
今夷人保信誓河北固無恙第其民之疾苦治之¶
得失物之利害將盡忘之乎而又職事官之任平¶
居時則投壷雅歌奉樽爼之驩與記奏之事在軍¶
旅則參謀畫擁楯&KR0016;馬而裁檄書北方多賢諸侯¶
如訪損之以政者則當思所以應之勉樹功名無¶
爲具腰舟設獸擭者&KR0015;之¶
皇朝文鑑卷第八十五¶
