# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:03.640716
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0455-024皇朝文鑑-卷第二十四.
<pb:KR4h0040_SBCK_024-1a>¶
皇朝文鑑卷第二十四¶
　詩¶
　　七言律詩¶
　　　和御製夏日垂釣作　徐　鉉¶
　　　内宴應制　曹　翰¶
　　　豫章胡氏華林書堂　張　齊賢¶
　　　春日書懷　宼　準¶
　　　春夕偶作　趙　湘¶
　　　上李昉相公二首　王　操¶
　　　温泉　鄭　文寶¶
<pb:KR4h0040_SBCK_024-1b>¶
　　　讀江緫傳　鄭　文寶¶
　　　梅花　林　逋¶
　　　小園梅花　林　逋¶
　　　晨興　魏　野¶
　　　山居　丁　謂¶
　　　民牛多疫死　楊　億¶
　　　漢武　楊　億¶
　　　莎衣　楊　朴¶
　　　假中示判官張寺丞王校勘¶
　　　　　　　　　　　　　　晏　殊¶
<pb:KR4h0040_SBCK_024-2a>¶
　　　𥘉秋宿直　晏　殊¶
　　　安昌侯　晏　殊¶
　　　偶成　石　延年¶
　　　金郷張氏園亭　石　延年¶
　　　首陽　石　延年¶
　　　喜雨　韓　琦¶
　　　寄子京　宋　庠¶
　　　府齋歳晏寄昭文相公樞密太尉¶
　　　　　　　　　　　　　　宋　庠¶
　　　重展西湖　宋　庠¶
<pb:KR4h0040_SBCK_024-2b>¶
　　　招魯淸(附卷末)范　雍¶
　　　書王元之畫像側　歐陽　脩¶
　　　上致政太保杜師公　歐陽　脩¶
　　　内直對月　歐陽　脩¶
　　　下直　歐陽　脩¶
　　　早朝感事　歐陽　脩¶
　　　青州書事　歐陽　脩¶
　　　望太湖　蘇　舜欽¶
　　　春睡　蘇　舜欽¶
　　　中秋松江新橋對月和柳令之什¶
<pb:KR4h0040_SBCK_024-3a>¶
　　　　　　　　　　　　　蘇　舜欽¶
　　　喜永叔安道仲儀除諫官蔡　襄¶
　　　詠門　龍　昌期¶
　　　走筆寄夷陵歐陽永叔　謝　伯初¶
　　　許昌公宇書懷呈歐陽永叔韓子華王介¶
　　　　　甫　謝　伯初¶
　　　寄杭州孫資政　唐　介¶
　　　讀史　王　安石¶
　　　示長安君　王　安石¶
　　　詳定試卷　王　安石¶
<pb:KR4h0040_SBCK_024-3b>¶
　　　和金陵懷古　王　安石¶
　　　思王逢原　王　安石¶
　　　次韻元厚之平戎慶捷　王　安石¶
　　　葛溪驛　王　安石¶
　　　郡舍偶書　楊　偕¶
　　　送唐介之貶所　李　師中¶
　　　送唐御史　仲　訥¶
　　　聞冨并州入相　王　令¶
　　　紙鳶　王　令¶
　　　聞南陽吕諫議誨長逝　鄭　獬¶
<pb:KR4h0040_SBCK_024-4a>¶
　　　恭和　御製上元觀燈　王　珪¶
　　　　和　御製夏日垂釣作　徐　鉉¶
物茂時平日正長翠華停馭睠方塘文竿乍拂圓¶
荷動頳尾時飜素荇香&KR1078;賞只應從暇豫聖恩寧¶
肯間沉翔呑鈎自是貪芳餌猶笑成湯一面張¶
　　　　内宴應制　曹　翰¶
三十年前學六韜英名嘗得預時髦曾因國難披¶
金甲不爲家貧賣寳刀臂健尚嫌弓力軟眼明猶¶
識陣雲髙庭前昨夜秋風起羞見團花舊戰𫀆¶
　　　　豫章胡氏華林書堂　張　齊賢¶
<pb:KR4h0040_SBCK_024-4b>¶
一百年來煙爨同衣冠江左慕家風兒孫歌舞詩¶
書内鄉黨優㳺禮讓中孝悌筠編爭紀錄門閭天¶
語賜褒崇莫將六闕方朱氏(葉旌表門㯨六闕/朱敬則家門孝友三)¶
葉葉蒸奉始終¶
　　　　春日書懷　宼　凖¶
曾讀前書笑古今耻隨流俗信浮沉終期直道扶¶
元化敢爲虚名役片心黙坐野禽啼晝景閉門官¶
柳長春隂世間事了先湏退不待霜毛漸滿簮¶
　　　　春夕偶作　趙　湘¶
一夕衡門獨自開雨隂深巷小塵埃醉醒風傍池¶
<pb:KR4h0040_SBCK_024-5a>¶
邊起坐乆月從花上來何處夜歌初欲斷四鄰春¶
夢未知回因思此興無人共時復孤吟歩綠苔¶
　　　　上李昉相公日首　王　操¶
弱冠登龍入粉闈少年清貴古來稀袖中詔草朝¶
天去頭上宫花侍宴歸卓筆玉堂寒漏㢠捲簾池¶
館水禽飛三台位近猶謙遜閑聽秋霖憶翠㣲¶
　　　　又¶
朝苑優游數十春文章敵手更無人對敭旒冕如¶
僚友下直門闌似隱淪倚檻白雲供醉望榰笻黄¶
葉落吟身年來得意知難繼大半門生作侍臣¶
<pb:KR4h0040_SBCK_024-5b>¶
　　　　温泉　鄭　文寶¶
潺湲如燎嶺雲隂玉石魚龍換古今只見開元無¶
事乆不知貞觀用功深籠無觧語衣無雪堆有黄¶
沙粟有金惆悵胡雛負恩澤始知夷甫少經心¶
　　　　讀江揔傳　鄭　文寶¶
行人慵過景陽宫宫畔離離禾黍風庭玉有花空¶
怨白井蓮無歩莫愁紅吟詩功業才雖大亡國君¶
臣道最同爭忍暮年歸故里綸竿廻避釣魚翁¶
　　　　梅花　林　逋¶
吟懐長恨負芳時爲見梅花輙入詩雪後園林纔¶
<pb:KR4h0040_SBCK_024-6a>¶
半樹水邊籬落忽横枝人憐紅艷多應俗天與清¶
香似有私堪笑胡雛亦風味解將别調角中吹¶
　　　　小園梅花　林　逋¶
衆芳揺落獨暄妍占盡東風向小園疎影横斜水¶
清淺暗香浮動月黄昏霜禽欲下先偷眼粉蝶如¶
知合斷魂幸有㣲吟可相狎不須檀板共金樽¶
　　　　晨興　魏　野¶
夜長乞待得晨興耽睡僮猶喚不應燒藥爐中無¶
宿火讀書䆫下有殘燈臨堦短髪梳和月傍㟁衰¶
容洗帶氷料得巢禽飜怪訝尋常日午起慵能¶
<pb:KR4h0040_SBCK_024-6b>¶
　　　　山居(香芬芳襲人動或數里/雷化已南山多零陵藿)¶
　　　　　　　　　　　　　　丁　謂¶
峒口清香澈海濵四時芬馥四時春山多綠桂憐¶
同氣谷有幽蘭譲後塵草解忘憂憂底事花能含¶
笑笑何人(含笑花/海南有)爭如彼美欽天壤長薦芳香奉¶
百神¶
　　　　民牛多疫死(至民間青市之以給用/水牛多自湘廣商人駈)¶
　　　　　　　　　　　　　　楊　億¶
南海逸風如失性東吳喘月不逢醫一元祀典古¶
所重九榖民天命在斯眞相柅車寜致問族庖更¶
<pb:KR4h0040_SBCK_024-7a>¶
刃亦焉施炎神癘鬼爭爲虐度虎消蝗復是誰¶
　　　　漢武　楊　億¶
蓬萊銀闕浪漫漫弱水回風欲到難光照竹宫勞¶
夜拜露溥金掌費朝飡力通青海求龍種死諱文¶
成食馬肝待詔先生齒編貝郍教索米向長安¶
　　　　莎衣　楊　朴¶
軟綠柔藍著勝衣倚船吟釣最相宜蒹葭影裏和¶
煙臥菡蓞香中帶雨披狂脫酒家春醉後亂堆漁¶
舍晚晴時直饒紫綬金章貴未肯輕輕博換伊¶
　　　　假中示判官張寺丞王校勘¶
<pb:KR4h0040_SBCK_024-7b>¶
　　　　　　　　　　　　　　晏　殊¶
元已清明假未開小園幽徑獨徘徊春寒不定斑¶
斑雨宿醉難禁灔灔杯無可奈何花落去似曾相¶
識燕歸來遊梁賦客多風味莫惜青錢萬選才¶
　　　　初秋宿直　晏　殊¶
絳河星斗夜䦨干禁署沉沉閉九闗上帝册書羣¶
玉府仙人宫闕巨鼇山凉蟾影度秋隂薄促漏聲¶
來夜唱閑擁鼻吟多欲愁絶嚴鐘凄斷樹烏還¶
　　　　安昌侯　晏　殊¶
蓮勺移家近七遷魯儒章句世相傳闗中沃壤通¶
<pb:KR4h0040_SBCK_024-8a>¶
涇渭堂上繁聲逐管弦身服儒衣同蔡義日將巵¶
酒對彭宣高墳丈五陽陵外千古朱雲氣凛然¶
　　　　偶成　石　延年¶
力振前文覺道孤恥同流輩論榮枯動非仁義何¶
如靜得是機闗不似無孔孟也宜輕管晏臯䕫未¶
必失唐虞侯王重問吾何有且自低心混世儒¶
　　　　金鄕張氏園亭　石　延年¶
亭舘連城敵謝家四時園色鬬明霞䆫迎西渭封¶
侯竹地接東陵隱士瓜樂意相闗禽對語生香不¶
斷樹交花縱遊㑹約無留事醉待參横月落斜¶
<pb:KR4h0040_SBCK_024-8b>¶
　　　　首陽(其山在蒲蒲乃舜都也豈非二子/夷齊在孟津諫伐紂而死于首陽)¶
(所不思哉/之意何古之)石　延年¶
遜國同來訪聖謨適觀爭國誓師徒恥生湯武干¶
戈日寜死唐虞揖讓區大義充身安是餓清䰟有¶
所未應無始終天地亡前後名骨雖雙此行孤¶
　　　　喜雨　韓　琦¶
何假嗔雷擊怒桴黙然嘉澤浹民區經時亢隔羣¶
心駭數月焦熬一陣蘇已發宋苖安在揠再生莊¶
鮒不虞枯須㬰慰滿三農望却斂神功寂以無¶
　　　　寄子京　宋　庠¶
<pb:KR4h0040_SBCK_024-9a>¶
八年三郡駕朱輪更忝鴻樞對國均老去師丹多¶
忘事少來之武不如人車中顧馬空能數海上逢¶
鷗想見親唯有弟兄歸隱志共將耕鑿報堯仁¶
　　　　府齋嵗晏節物感人輙成拙詩上寄昭¶
　　　　文相公樞密太尉　宋　庠¶
處世何常盡値才虚名高位自驚猜千重浪裏隨¶
流出百尺竿頭試險回衰鬢不徒欺曉雪孤心兼¶
欲伴寒灰嵩陽潁曲風煙接已仗歸雲作隱媒¶
　　　　重展西湖　宋　庠¶
綠鴨東陂已可憐更因雲竇注西田鑿開魚鳥忘¶
<pb:KR4h0040_SBCK_024-9b>¶
情地展盡江湖極目天向夕舊灘都浸月過寒新¶
樹便留煙使君直欲稱漁叟願賜閑州不計年¶
　　　　書王元之畫像側(瑘山/在琅)歐陽　脩¶
偶然來繼前賢迹信矣皆如昔日言諸縣豐登少¶
公事一家飽暖荷君恩想公風采常如在顧我文¶
章不足論名姓已光青史上壁間容貎任塵昏(貶/公)¶
(無公事一家飽暖共荷君恩/滁州謝上表云諸縣豐登苦)¶
　　　　上致政太保杜相公　歐陽　脩¶
儉節清名世絶倫坐令風俗可還淳貎先年老因¶
憂國事與心違始乞身四海儀刑瞻舊德一樽談¶
<pb:KR4h0040_SBCK_024-10a>¶
笑作閑人鈴齋幸得親師席東向時容問治民¶
　　　　内直對月　歐陽　脩¶
禁署沉沉玉漏傳月蕐雲表溢金盤纎埃不隔光¶
初滿萬物無聲夜向闌蓮燭燒殘愁夢斷蕙爐熏¶
歇覺衣單水精宫鎻黄金闕故比人間分外寒¶
　　　　下直　歐陽　脩¶
宫柳街槐綠未齊春雲不解宿雲低輕寒漠漠侵¶
駞褐小雨班班作燕泥報國無功嗟已老歸田有¶
約一何稽終當自駕柴車去獨結茅廬潁水西¶
　　　　早朝感事　歐陽　脩¶
<pb:KR4h0040_SBCK_024-10b>¶
疎星牢落曉光㣲殘月蒼龍闕角西玉勒爭門隨¶
仗入牙牌當殿報班齊羽儀雖接鴛兼鷺野性終¶
存鹿與麛笑殺汝隂常處士十年騎馬聽朝雞¶
　　　　青州書事　歐陽　脩¶
年豐千里無夜警吏退一室焚清香青春固非老¶
者事白日自爲閑人長祿厚豈惟慙飽食俸餘仍¶
是買輕装君恩天地不違物歸去行歌潁水傍¶
　　　　望太湖　蘇　舜欽¶
杳杳波濤閱古今四無邊際莫知深潤通曉月爲¶
清露氣入霜天作暝隂笠澤鱸微人鱠玉洞庭柑¶
<pb:KR4h0040_SBCK_024-11a>¶
熟客分金風煙觸目相招引聊爲停橈一楚吟¶
　　　　春睡　蘇　舜欽¶
别院簾昏掩竹扉朝酲未解接春暉身如蟬蛻一¶
榻上夢似楊花千里飛㗳爾暫能離丗網陶然直¶
欲見天機此中有德堪爲頌絶勝人間較是非¶
　　　　中秋松江新橋對月和柳令之什¶
　　　　　　　　　　　　　　蘇　舜欽¶
月晃長江上下同畫橋横截冷光中雲頭豔豔開¶
金餅水面沉沉臥彩虹佛氏解爲銀色界仙家多¶
住玉華宫地雄景勝言不盡但欲追隨乘曉風¶
<pb:KR4h0040_SBCK_024-11b>¶
　　　　喜永叔安道仲儀除諫官¶
　　　　　　　　　　　　　　蔡　襄¶
御筆新除三諫官喧然朝野盡相歡昔時流落丹¶
心在自古忠賢得路難好竭謀猷居帝右直須風¶
采動朝端世間萬事皆塵土留取功名乆遠㸔¶
　　　　詠門　龍　昌期¶
樞動夲爲榮辱主長因外戸細推尋乾坤出入無¶
窮象夷狄闗防有限心揜到善人非遠大開當古¶
道自高深九成載舉簫韶奏穆穆無凶合在今¶
　　　　走筆寄夷陵歐陽永叔　謝　伯初¶
<pb:KR4h0040_SBCK_024-12a>¶
舟行無險似瞿塘滿峽猿聲斷旅腸萬里更堪人¶
謫宦經年應合鬢成霜長官衫色江波綠學士文¶
蕐蜀錦張去似長沙非黜辱比於連郡亦遐荒(退/韓)¶
(貶連州令/之以言事初)可能作賦嘲巫渚好爲投文弔耒陽¶
(陽路經峽/杜子美下耒)下國難留金馬客新詩傳與竹枝娘¶
才如夢得多爲累情甚安仁乆悼亡絶境化成儒¶
雅俗遠民爭識校讎郎典詞懸待修青史諫草當¶
来露皂囊不用臨流羡漁者便將纓足濯滄浪¶
　　　　許昌公宇書懐呈歐陽永叔韓子華王¶
　　　　介甫　謝　伯初¶
<pb:KR4h0040_SBCK_024-12b>¶
十年趨競浪求榮因得閑曹减宦情亂種黄花添¶
野景旋移高竹聽秋聲驅馳賤事猶干祿約勒清¶
狂爲近名早晚持竿釣鱸鱖雙溪煙雨一舟横¶
　　　　寄杭州孫資政　唐　介¶
何人富貴不圖安大抵爲臣節欲完手執樞機謀¶
國易心存忠義入時難臨風未覺龍媒老衝斗誰¶
知劒氣寒天子聖神思舊德肯教旌馭乆盤桓¶
　　　　讀史　王　安石¶
自古功名亦苦辛行藏終欲付何人當時黮闇猶¶
承誤末俗紛紜更亂眞糟粕所傳非粹美丹青難¶
<pb:KR4h0040_SBCK_024-13a>¶
寫是精神區區豈盡高賢意獨守千秋紙上塵¶
　　　　示長安君　王　安石¶
少年離别意非輕老去相逢亦愴情草草杯盤供¶
笑語昏昏燈火話平生自憐湖海三年隔又作塵¶
沙萬里行欲問後期何日是寄書應見鴈南征¶
　　　　和金陵懐古　王　安石¶
懐鄕訪古事悠悠獨上江城滿目秋一鳥帶煙來¶
别渚數㠶和雨下歸舟蕭蕭暮吹驚紅葉慘慘寒¶
雲壓舊樓故國凄凉誰與問人心無復更風流¶
　　　　詳定試巻　王　安石¶
<pb:KR4h0040_SBCK_024-13b>¶
童子常誇作賦工暮年羞悔有揚雄當時賜帛倡¶
優等今日論才將相中細甚客卿因筆墨卑於爾¶
雅注魚蟲漢家故事眞當改新詠知君勝弱翁¶
　　　　思王逄原　王　安石¶
蓬蒿今日想紛披冢上秋風又一吹妙質不爲平¶
世得㣲言唯有故人知廬山南墮當書案湓水東¶
來入酒巵陳迹可憐隨手盡欲歡無復似當時¶
　　　　次韻元厚之平戎慶捷　王　安石¶
朝廷今日四夷功先以招懐後殪戎胡地馬牛歸¶
隴底漢人煙火起湟中投戈更講諸儒藝免冑争¶
<pb:KR4h0040_SBCK_024-14a>¶
趨上將風文武佐時慚吉甫宣王征伐自膚公¶
　　　　葛溪驛　王　安石¶
缺月昏昏漏未央一燈明滅照秋牀病中最覺風¶
露早歸夢不知山水長坐感嵗時歌慷慨起㸔天¶
地色淒涼鳴蟬更亂行人耳正抱踈桐葉半黄¶
　　　　郡舍偶書　楊　偕¶
偃息鈴齋度嵗華著書人靜笑聱牙斯文自信驚¶
天地吾道誰知繫國家獨愛杉篁寒不變更憐江¶
海闊無涯因思朝市爭名地何似優游刺史衙¶
　　　　送唐介之貶所　李　師中¶
<pb:KR4h0040_SBCK_024-14b>¶
直誠自許時不與孤立敢言人所難去路一身輕¶
似葉高名千古重於山並游英俊顔何厚已死姦¶
雄骨尚寒天意若爲宗社計肯教夫子不生還¶
　　　　送唐御史　仲　訥¶
力犯雷霆衆共危遠投魑魅獨爲宜忠州學業眞¶
無負高廟神靈固有知自倚聖明容直道未甘憔¶
悴死荒陲滿朝卿相多公議莫把文章作楚詞¶
　　　　聞富并州入相　王　令¶
元首賡歌樂股肱四方雖遠喜聲盈忠賢不死天¶
心在輔弼終歸聖慮精中國自今應更重本朝前¶
<pb:KR4h0040_SBCK_024-15a>¶
日可嗟輕要須待見成堯舜未敢輕浮作頌聲¶
　　　　紙鳶　王　令¶
誰作輕鳶壯遠觀似嫌飛鳥未多端纔乘一線憑¶
風去便有愚兒仰面看未必青霄因可到偶能終¶
日遂爲安扶揺不起滄溟遠笑殺鵬搏似爾難¶
　　　　聞南陽吕諫議誨長逝　鄭　獬¶
子文三仕去何頻一臥南陽竟没身明主自應容¶
直道皇天何事殺忠臣拄天力屈空留草貫日心¶
存不化塵黄壤不知人世事爲君慟哭楚江濵¶
　　　　恭和　御製上元觀燈　王　珪¶
<pb:KR4h0040_SBCK_024-15b>¶
雪消華月滿仙臺萬燭當樓寶扇開雙鳯雲中扶¶
輦下六鼇海上駕山來鎬宫春酒霑周燕汾水秋¶
風陋漢材一曲昇平人共樂(昇平樂曲/唐有聖代)君王又進¶
紫霞杯¶
　　　　招魯清　范　雍¶
吏隱便同眞隱者閉門終日懶追隨人間寡合無¶
如我天下知音更有誰莫爲利名踈舊分好灰心¶
計話前期從今寂寞吟情减只有思君兩首詩¶
皇朝文鑑卷第二十四¶
