# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:05.252831
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 58
#+PROPERTY: FILE SB04n0455-058皇朝文鑑-卷第五十八.
<pb:KR4h0040_SBCK_058-1a>¶
皇朝文鑑卷第五十八¶
　奏䟽¶
　　　請修勑令　劉　摰¶
　　　論監司　劉　摰¶
　　　論王中正李憲宋用臣石得一¶
　　　　　　　　　　　　　　劉　摰¶
　　　論新法進流民圖　鄭　俠¶
　　　論李憲　鄧　潤甫¶
　　　代彭思永論濮王典禮　程　頥¶
　　　論經筵事　程　頥¶
<pb:KR4h0040_SBCK_058-1b>¶
　　　又論經筵事　程　頥¶
　　　又論經筵事　頥¶
　　　論開樂御宴　程　頥¶
　　　上太皇太后書　程　頥¶
　　　　請修勑令　劉　摰¶
臣竊以法者天下之大命也先王制法其意使人¶
易避而難犯故至簡至直而足以盡天下之理後¶
丗制法唯恐有罪者之或失也故多張綱目而民¶
於是無所措其手足矣丗輕丗重唯聖人為能變¶
通之　祖宗之&KR0004;法令至約而行之可乆其後大¶
<pb:KR4h0040_SBCK_058-2a>¶
較不過十年一變法豈天下之大民物之衆事日¶
益滋則法不可以不密歟臣竊以謂非事多而後¶
法密也殆法繁而後姦生也　神宗皇帝逹因草¶
之妙慎重憲禁元豐中命有司編修勑令凡舊載¶
於勑者多極之於令蓋違勑之法重違令之罪輕¶
此足以見　神宗皇帝仁厚之德哀矜萬方欲寛¶
斯人之所犯恩施甚大也而所司不能究宣王德¶
推廣其間乃増多條目離析舊制用一言之偏而¶
立一法因一事之變而注一條其意煩苛其文晦¶
隱不足以該萬物之理逹天下之情行之幾歳¶
<pb:KR4h0040_SBCK_058-2b>¶
已屢變今所謂續降者每半年一頒每次不減數¶
帙矣夫法者天下之至公也造之而不能通故行¶
之而不能乆其理然也又續降多不顯言其所衝¶
改故官司州縣承用從事參差抵捂本末不應非¶
所謂講若畫一通天下之志者也臣愚以爲宜有¶
所加損潤澤之去其繁密合其離散要在簡易明¶
白使民易避而知所謂遷善逺罪之意伏望¶
聖慈酌時之宜究法之用選擇儒臣一二有經術¶
明於治躰練逹民政者將慶歴嘉祐以來舊勑與¶
新勑參照去取略行刪正以成一代之典施之無¶
<pb:KR4h0040_SBCK_058-3a>¶
窮¶
　　　　論監司　劉　摰¶
臣自待罪風憲屢曽以天下監司為言乞澄汰選¶
擇誠以朝廷政令使監司得其人則推行布宣可¶
以諭上指而究惠澤苟非其人則所謂徒善而已¶
終於民不得&KR0013;其利夫上之所好下必有甚朝廷¶
以名實為事行緫覈之政而下乃為刻急淺廹之¶
行朝廷以教化為意行寛厚之政而下乃為舒緩¶
苟簡之事皆習俗懷利迎意而作故所為近似而¶
非上之意本然也今雖因革之政有殊而觀望之¶
<pb:KR4h0040_SBCK_058-3b>¶
俗猶在但所迎之意有不同耳其為患一也昨差¶
役之法初行監司已有迎合爭先不量可否不校¶
利害一㮣定差騷動一路者朝廷察其意固已黜¶
之矣推此以觀人情大約類此且天下之事散在¶
諸路緫制于監司其大者治財賦察官吏平獄訟¶
考疾苦苟使者皆務為和緩寛縱苟於安静則事¶
之委靡不振丗之受敝不勝言也向來黜責數人¶
者皆以其非法掊歛意在市井虐民甚者亦非欲¶
使之漫然不省其職廢所宜治之事謂之寛厚也¶
昧者不逹政矯枉或過其正臣謂此俗不可滋長¶
<pb:KR4h0040_SBCK_058-4a>¶
須要大為之禁伏乞　聖慈詔執事申立監司考¶
績之制以常賦之登耗郡縣之勤惰刑獄之當否¶
民俗之休戚為之殿最每歳終以詔誅賞仍自今¶
歳始焉庶幾有所隱括裁制之使循良者不入于¶
弛肅給者不入于薄然後上副聖明制治用中之¶
意夫察時之寛猛緩急觀俗之過與不及而張弛¶
其政正今日事也取進止¶
　　　　論王中正李憲宋用臣石得一¶
　　　　　　　　　　　　　　劉　摯¶
　　　　　　臨御以來運動政幾以時弛張述¶
<pb:KR4h0040_SBCK_058-4b>¶
成　先帝制治立法之意使光昭于天下利興害¶
除四方鼓舞至於清明朝廷分别邪正斥逺姦佞¶
鋤去彊梗皆妙慮神斷優游閑暇不出於喜怒不¶
見於言色而天下之善惡已辨是非已正矣何其¶
盛歟然於此時臣切怪天地之和氣尚或未應忠¶
臣義士之論尚或未平此其故何也臣甞究之蓋¶
天下之元惡猶有稽誅天下之大姦猶有漏網而¶
國法猶有未正此中外所以猶未厭也國之失政¶
莫大於使姦惡幸而免今論其大者前日之三四¶
宦官是也臣待罪風憲雖知觸權幸言出而患入¶
<pb:KR4h0040_SBCK_058-5a>¶
然臣有言責貪報恩遇則何䘏乎身之危哉謹為¶
陛下言之王中正元豐四年將王師二十萬由河¶
東入界計其隨軍賫運役兵民夫通數十百萬衆¶
矣中正徘徊於境上殆半月而後岀翺翔乎疆外頓¶
沙漠而不進公違詔書不赴興靈㑹師之約天寒¶
大雪士卒飢凍坐使物故十之七八古之將帥固¶
有無功而還者然猶當保完師旅歸報於國今精¶
兵勁&KR0016;一無所施自取狼狽死亡殆盡按之軍法¶
宜即顯誅中正略不自劾請罪而先帝以天地之¶
量無所譴何又逺使賜予問勞然後中正徐徐求¶
<pb:KR4h0040_SBCK_058-5b>¶
閑局厚俸自佚而去此國法未正者一也李憲之¶
於熙河貪功生事一出欺罔朝廷之威福柄令持¶
於其手官吏之廢置用舎出於其口監司帥守而¶
下事憲也如父兄而憲之頥指氣役之也如奴&KR0032;¶
縣官財用聽其取與内之府庫金帛轉輸萬里外¶
之生靈膏血漁歛百端傾之於憲如委諸壑出没¶
呑吐神鬼莫見而一切不㑹于有司興靈之役憲¶
首違戒約避㑹師之期乃頓兵以城蘭州遺患今¶
日及永樂之圍憲又逗留不急赴援使數十萬衆¶
肝腦塗地罪盈惡貫不失於緫兵一路此國法不¶
<pb:KR4h0040_SBCK_058-6a>¶
正者二也宋用臣奮其私智以事誅求榷奪小民¶
衣食之路瑣細毫末無所不為使盛朝之政幾甚¶
於弊唐除陌間架搨地之事傷汙國躰不䘏怨讟¶
其出入將命捷若風火務以巧中取恱事旡不諧¶
動畫宻㫖故擅作威福侵凌官司冐昧貨財更旡¶
案籍都城為之憔悴商旅所以不行瘡痍蠹害至¶
今棼然而莫能理然亦不失享禄于善地此國法¶
不正者三也石得一領皇城司夫皇城司之有探¶
邏也本欲知軍事之機宻與夫人姦惡之隱匿者¶
而得一以殘刻之資為羅織之事縱遣伺察者所¶
<pb:KR4h0040_SBCK_058-6b>¶
在棊布張穽而設網家至而户到以無為有以虚¶
為實上之朝士大夫下之冨家小人飛語朝上而¶
暮入於狴犴矣有司無古人持平守正之心以謂¶
是詔獄也成之則有功反之則有罪故凌辱箠訊¶
慘毒備至無所求而不得無所問而不承&KR0013;其隂¶
害不可勝數於是上下之人其情惴惴朝夕不敢¶
自保而相顧以目者殆十年皆得一發之今不失¶
厚俸安坐此國法不正者四也是四人者權&KR0020;鋒¶
㷔震灼中外毒流于民怨歸于國宰相執政知而¶
不以告于上諌官御史懼而不敢論其非幸而出¶
<pb:KR4h0040_SBCK_058-7a>¶
於聖人在上之時以　先帝神武英氣鎭&KR0953;其姦¶
不然其為禍患豈不若漢唐之宦官哉以堯之聖¶
不免四凶之在朝至舜起而後誅投之孔子為魯¶
司冦七日而誅少正夘然　先帝未及肆其誅于¶
市朝而以遺　陛下陛下所宜以舜之事自任今¶
閲歳時尚不聞以典刑詔有司臣未諭也伏乞¶
聖慈以臣章付外議正四罪&KR0064;之天下而竄之以¶
明國憲以服天下謹具彈劾以聞¶
　　　　論新法進流民圖　鄭　俠¶
臣伏覩去年大蝗秋冬亢旱以至于今經春不¶
<pb:KR4h0040_SBCK_058-7b>¶
雨麥苗焦枯黍粟麻豆粒不及種旬日來街市¶
米價暴貴群情憂惶十九懼死方春斬伐竭澤¶
而漁大營百錢小求升米草木魚鼈亦莫生遂¶
蠻夷輕肆敢侮中國皆由中外之臣輔相　陛下¶
不以道以至于此臣竊惟災患有可召之道無¶
可試之形其致之有漸而來如疾風&KR0064;雨不可¶
復禦流血藉尸方知䘮敗此愚夫庸人之見而¶
古今比比有之所貴於聖神者為其能圖患未¶
然而轉禍為福者也方今之&KR0020;猶有可救臣願¶
陛下開倉廪賑貧乏諸有司歛掠不道之政一¶
<pb:KR4h0040_SBCK_058-8a>¶
切罷去庻幾早召和氣上應天心調隂陽降雨¶
露以延天下萬姓垂死之命而固宗社萬萬年¶
無疆之祉君臣際遇貴乎知心以臣之愚深知¶
陛下養愛黎庶甚於赤子故自即位以來一有利¶
民便物之政靡不毅然主張而行　陛下之心¶
亦欲其人人壽富而躋之堯舜三代之盛耳夫¶
豈區區充滿府庫&KR0313;溢倉廪終以富&KR0283;彊大勝¶
天下哉而中外之臣畧不推明　陛下此心而¶
乃肆其叨懫劓割生民侵肌及骨使之困苦而¶
不聊生坐視天民之死而不恤夫　陛下所存¶
<pb:KR4h0040_SBCK_058-8b>¶
如彼群臣所為如此不知君臣際遇欲作何事¶
徒只日超百資意指氣使而已乎臣又惟何丗¶
而無忠義何代而無賢德亦在乎人君所以駕¶
御之如何耳古之人在山林畎畆不忘其君其¶
芻蕘&KR0018;販匹夫匹婦咸欲自盡以贊其上¶
陛下之朝臺諌黙黙具位而不敢言事至有規¶
避百為不敢居是職者而左右輔弼之臣又皆¶
貪猥近利使夫抱道懷識之士皆不欲與之言¶
不知時然耶　陛下　使之然耶以為時然則¶
堯舜在位便有䕫契湯文在上便有伊吕以至¶
<pb:KR4h0040_SBCK_058-9a>¶
漢唐之眀君我　祖宗之聖朝皆有大忠義大¶
賢德之臣布在中外君臣之際若腹心手足然¶
君唱於上臣和於下主發於内臣應於外而休¶
嘉之徳下浸于昆蟲草木千百丗之下莫不欽¶
慕而傚則之獨　陛下以仁聖當御撫養為心¶
而群臣所以應和之者如此夫非時然抑¶
陛下所以駕馭之道未審爾　陛下以爵禄駕¶
馭天下忠賢而使之如此甚非宗廟社稷之福¶
也夫得一飯於道傍則遑遑圖報而終身饜飽¶
於其父則不知德此庸人之常情也今之食禄¶
<pb:KR4h0040_SBCK_058-9b>¶
往往如此若臣所聞則不然君臣之義父子之¶
道也故食其禄則憂其事凡以移事父之孝而¶
從事於此也若乃思慮不出其位尸祝不越樽¶
爼治庖人之事牛羊茁壯㑹計當各以其職而¶
不相侵也至於邦國若否知無不言豈有君憂¶
國危群臣乃飽食饜觀若視路人之事而不救¶
曰吾各有守天下之事非我憂哉故知朝廷設¶
官位有髙下臣子事上忠無兩心與其得罪于¶
有司孰與不忠於君父與其苟容於當丗孰與¶
得罪於皇天臣所以不避萬死冐千萬重之天¶
<pb:KR4h0040_SBCK_058-10a>¶
閽以告訴于　陛下者凡以上畏天命中憂君¶
國而下憂生民耳若臣之身使其粉碎如一螻¶
蟻無足頋愛臣竊聞南征西伐者皆以其勝㨗¶
之&KR0020;山川之形為圖而來獻料無一人以天下¶
之民質妻賣兒流離逃散斬桑伐棗坼壞廬舎¶
而賣於城市輸官糴粟遑遑不給之狀為圖¶
而獻前者臣不敢以所聞謹以安上門逐日所¶
見繪成一圖百不及一但經聖明眼目已可¶
嗟咨涕泣而况數千里之外有甚於此者哉¶
其圖謹附狀投進如　陛下觀圖行臣之言十¶
<pb:KR4h0040_SBCK_058-10b>¶
日不雨即乞斬臣宣德門外以正欺君謾天之¶
罪如稍有所濟亦乞正臣越分言事之刑甘俟¶
誅戮¶
　　　　論李憲　鄧　潤甫¶
伏見朝廷以熙河路&KR0017;章為寇遣内侍省押班¶
李憲往以秦鳳熙河路計議措置邊事司為¶
名中外之論皆謂憲雖名計議措置邊事而軍¶
前諸將皆受憲節制其實大帥然自詩書以降¶
迄于秦漢魏(周/晉)隋上下數千載間不聞有以中¶
人為帥將者此其故何也&KR0020;有所不便也蓋有功¶
<pb:KR4h0040_SBCK_058-11a>¶
則&KR0018;恃驕恣陵轢公卿何所忌憚無功則挫損¶
國威傳笑四夷非細事也唐自睿宗以前未甞¶
以將帥属中人至明皇承平日乆志大事奢稍¶
委近習㑹南安蠻渠梅叔鸞叛而楊思勉請行¶
遂許之然猶以光楚客為大都護及覃行章亂¶
黔中始以思勉為招討使雖有禽㓕醜虜之功¶
而唐之禍萌於此矣及代宗用魚朝恩拒史思¶
明討僕固㻛而恃功擅命㡬危社稷&KR0029;元載除¶
之寒心者數月以程元振判元帥行軍司馬權震¶
天下元勲故老皆見斥逐洎犬戎内侵集天下¶
<pb:KR4h0040_SBCK_058-11b>¶
兵無&KR0215;輪入&KR0028;者此皆已然之效也至　憲宗¶
時王承宗叛以吐突承璀為行營招討處置使¶
諫官李鄘許孟容吕元膺叚平仲白居易等衆¶
對延英謂古無中人位大帥恐為四方笑乃更¶
為招討宣慰使而承璀卒以無功輕謀弊賦得¶
罪及後丗區區踵其故迹而唐之禍有不可勝¶
言者其源蓋起於開元也今　陛下更易百度¶
未甞(以/不)先王為法而忽降詔命以中人為帥縉¶
紳士大夫皆莫知所謂夫以　陛下之仁聖神¶
武駕馭豪傑雖憲百軰臣等知其無能為也¶
<pb:KR4h0040_SBCK_058-12a>¶
然　陛下獨不長念郤慮爲萬丗之計乎使後丗¶
㳂襲故迹狃以爲常進用中人掌握兵柄則天¶
下之患又將有不可勝言者矣　陛下其忍襲開¶
元故迹而忘天下之患乎方今雖乏人然文武之¶
士布滿中外豈無一人可以任　陛下邊事憲出¶
入近密荷國寵榮詔下之日大臣不敢言小臣¶
不敢議臣等代匱憲府以言爲職故敢盡其狂¶
愚¶
　　　　代彭思永論濮王典禮　程　頥¶
伏見近日以濮王稱親事言事之　章交上中¶
<pb:KR4h0040_SBCK_058-12b>¶
外論議沸騰此蓋執政大臣違亂典禮左右之臣¶
不能開陳理道而致　陛下聖心疑惑大義未明¶
臣待罪憲府不得不爲　陛下明辨其事竊以濮¶
王之生　陛下而　仁宗皇帝以　陛下爲嗣承¶
祖宗大統則　仁廟　陛下之皇考　陛下¶
仁廟之適子濮王　陛下所生之父於屬爲伯¶
陛下濮王出繼之子於屬爲姪此天地大義生人¶
大倫如乾坤定位不可得而變易者也固非人意¶
所能推移苟亂大倫人理滅矣　陛下　仁廟之¶
子則曰父曰考曰親乃　仁廟也若更稱濮王爲¶
<pb:KR4h0040_SBCK_058-13a>¶
親是有二親則是非之理昭然自明不待辯論而¶
後見也然而聖意必欲稱之者豈非　陛下大孝¶
之心義雖出繼情厚本宗以濮王是生聖躬曰伯¶
則無以異於諸父稱王則不殊於臣列思有以尊¶
大使絶其等倫如此而已此豈　陛下之私心哉¶
盖大義所當典禮之正天下之公論而執政大臣¶
不能將順　陛下大孝之心不知尊崇之道乃以¶
非禮不正之號上累濮王致　陛下於有過之地¶
失天下之心貽亂倫之咎言事之臣又不能詳據¶
典禮開明大義雖知稱親之非而不知為　陛下¶
<pb:KR4h0040_SBCK_058-13b>¶
推所生之至恩明尊崇之正禮使濮王與諸父夷¶
等無有殊别此　陛下之心所以難安而重違也¶
臣以為所生之義至尊至大雖當專意於正統豈¶
得盡絶於私恩故所繼主於大義所生存乎至情¶
至誠一心盡父子之道大義也不忘本宗盡其恩¶
義至情也先王制禮本縁人情旣明大義以正統¶
緒復存至情以盡人心是故在䘮服恩義别其所¶
生蓋明至重與伯叔不同也此乃人情之順義理¶
之正行於父母之前亦無嫌間至於名稱統緒所¶
繫若其無别斯亂大倫今濮王　陛下之所生義¶
<pb:KR4h0040_SBCK_058-14a>¶
極尊重無以復加以親爲稱有損無益何哉親與¶
父同而所以不稱父者　陛下以身繼大統¶
仁廟父也在於人倫不可有貳故避父而稱親則¶
是　陛下明知稱父爲決不可也旣避父而稱親¶
則是親與父異此乃姦人以邪&KR0003;惑　陛下言親¶
義非一不止謂父臣以謂取父義則與稱父¶
正同決然不可不取父義則其稱甚輕今宗室踈¶
逺卑㓜悉稱皇親加於所生深恐非當孝者以誠¶
爲本乃以無正疑似之名黷於所尊體屬不恭¶
義有大害稱之於　仁廟乃有嚮背之嫌去之於¶
<pb:KR4h0040_SBCK_058-14b>¶
濮王不損所生之重絶無小益徒亂大倫臣料¶
陛下之意不必須要稱親止為不加殊名無以别¶
於臣列臣以為不然推所生之義則不臣自明盡¶
致恭之禮則其尊可見况當揆量事體别立殊稱¶
要在得盡尊崇不愆禮典言者皆欲以髙官大國¶
加於濮王此甚非知禮之言也　先朝之封豈¶
陛下之敢易爵秩之命豈　陛下之敢加臣以為¶
當以濮王之子襲爵奉祀尊稱濮王為濮國太王¶
如此則夐然殊號絶異等倫凡百禮數必皆稱情¶
請舉一以為率借如旣置嗣襲必伸祭告當曰姪¶
<pb:KR4h0040_SBCK_058-15a>¶
嗣皇帝名敢昭告于皇伯父濮國太王自然在濮¶
王極尊崇之道於　仁皇旡嫌貳之失天理人心¶
誠為允合不獨正今日之事可以為萬丗之法復¶
恐議者以太字為疑此則不然盖繫於濮國下自¶
於大統無嫌今親之稱大義未安言事者論列不¶
已前者旣去後者復然雖使臺臣不言百官在位¶
亦必繼進理不可奪&KR0020;不可遏事體如此終難固¶
持　仁宗皇帝在位日乆海㝢億兆&KR0386;被仁恩¶
陛下嗣位之&KR0004;功德未及天下而天下傾心愛戴¶
者以　陛下　仁廟之子也今復聞以濮王為親¶
<pb:KR4h0040_SBCK_058-15b>¶
含生之類發憤痛心蓋天下不知　陛下之孝事¶
仁皇之心格於天地尊愛濮王之意非肯以不義¶
加之但見誤致名稱所以深懷疑慮謂濮王旣復¶
稱親則　仁廟不言自絶群情訩懼異論喧囂夫¶
王者之孝在乎得四海之歡心胡為以不正無益¶
之稱使億兆之口指斥謗讟致濮王之靈不安於¶
上臣料　陛下仁孝豈忍如斯皆由左右之臣不¶
能為　陛下開明此理在於神道不逺人情故先¶
聖謂事死如事生事亡如事存設如　仁皇在位¶
濮王居藩　陛下旣為冡嗣復以親稱濮王則¶
<pb:KR4h0040_SBCK_058-16a>¶
仁皇豈不震怒濮王豈不側懼是必君臣兄弟立¶
致釁隙其視　陛下當如何也神靈如在亦豈不¶
然以此觀之　陛下雖加名稱濮王安肯當受伏¶
願　陛下深思此理去稱親之文以明示天下則¶
祖宗濮王之靈交驩於上皆當埀祐　陛下享福¶
無窮率土之心翕然慰恱天下化徳人倫自正大¶
孝之名光於萬丗矣夫姦邪之人希恩固寵自為¶
身謀害義傷孝以陷　陛下今旣公論如此不無¶
&KR0422;徨百計捜求務為巧飾欺罔聖聼枝梧言者徼¶
冀得已尚圖自安正言未省而巧辯已至使¶
<pb:KR4h0040_SBCK_058-16b>¶
陛下之心無由而悟伏乞將臣此章省覧數過¶
自宸&KR0168;無使姦人與議其措心用意排拒人言隱¶
迹藏形隂賛　陛下者皆姦人也幸　陛下察而¶
辨之勿用其&KR0003;則自然聖心開悟至理明白天下¶
不勝大願¶
　　　　論經筵事　程　頥¶
臣伏覩自古人君守成而致盛治者莫如周成王¶
成王之所以成徳由周公之輔養昔者周公傳¶
(輔/一作)成王㓜而習之所見必正事所聞必正言左¶
右前後皆正人故習與智長化與心成今士大夫¶
<pb:KR4h0040_SBCK_058-17a>¶
家善教子弟者亦必延名徳端方之士與之居處¶
使之薰染成性故曰少成若天性習慣如自然伏¶
以　皇帝陛下春秋之富雖睿聖之資得於天禀¶
而輔養之道不可不至所謂輔養之道非謂告詔¶
以言過而後諌也在&KR0386;養薫陶而已大率一日之¶
中接賢士大夫之時多親寺人宫女之時少則自¶
然氣質變化徳器成就臣欲乞朝廷慎選賢徳之¶
士以侍勸講講讀旣罷常留一人直日夜則一人¶
直宿以備訪問皇帝讀習之暇游息之間時於内¶
殿召見從容宴語不獨漸磨道義至於人情物態¶
<pb:KR4h0040_SBCK_058-17b>¶
稼穡艱難積乆自然通逹比之常在深宫之中為¶
益豈不甚大竊聞間日一開經筵講讀數行群官¶
列侍儼然而退情意略不相接如此而責輔養之¶
功不亦難乎今　主上沖㓜　太皇太后慈愛亦¶
未敢便乞頻出但時見講官乆則自然接熟大抵¶
與近習處乆熟則生褻慢與賢士大夫處乆熟則¶
生愛敬此所以養成聖徳為宗社生靈之福天下¶
之事旡急於此取進止¶
　　　　又論經筵事　程　頥¶
臣聞三代之時人君必有師&KR0019;保之官師道之教¶
<pb:KR4h0040_SBCK_058-18a>¶
訓&KR0019;&KR0019;其徳義保保其身躰後世作事旡本知求¶
治而不知正君知規過而不知養德&KR0019;徳義之道¶
固已踈矣保身躰之法旡復聞焉伏惟　太皇太¶
后陛下聦明睿哲超越前古　皇帝陛下春秋之¶
富輔養之道當法先王臣以爲&KR0019;德義者在乎防¶
見聞之非節&KR0285;好之過保身躰者在乎適起居之¶
宜存畏愼之心臣欲乞　皇帝左右扶侍祗應宫¶
人内臣並選年四十五已上厚重小心之人服用¶
器玩皆須質朴應華巧奢麗之物不得至於上前¶
要在侈麗之物不接於目淺俗之言不入於耳及¶
<pb:KR4h0040_SBCK_058-18b>¶
乞擇内臣十人充經筵祗應以伺候　皇帝起居¶
凡動息必使經筵官知之有翦桐之戯則隨事箴¶
規違持養之方則應時諌止調䕶聖躬莫過於此¶
取進止¶
　　　　又論經筵事　程　頥¶
臣竊以人主居崇髙之位持威福之柄百官畏懾¶
莫敢仰視萬方承奉所欲隨得苟非知道畏義所¶
養如此其惑可知中常之君旡不驕肆英明之主¶
自然滿假此自古同患治亂所繫也故周公告成¶
王稱前王之徳以寅畏祗懼為首從古已來未有¶
<pb:KR4h0040_SBCK_058-19a>¶
不尊賢畏相而能成其聖者也　皇帝陛下未親¶
庻政方專問學臣以為輔養聖德莫先寅恭動容¶
周旋當主於此歳月積習自成聖性臣竊聞經筵¶
臣寮侍者皆坐而講者獨立於禮為悖欲乞今後¶
特令坐講乃惟義理為順所以養　主上尊儒重¶
道之心取進止¶
　　　　論開樂御宴　程　頥¶
臣伏覩有司排備開樂御宴臣備貟勸講職在以¶
經義輔道人主事有害義不敢不言夫居䘮用䘮¶
禮除䘮用吉禮因事而行乃常道也今若為開樂¶
<pb:KR4h0040_SBCK_058-19b>¶
張宴則是特為一喜慶之事失禮意害人情旡大¶
於此雖曰故事　祖宗亦不盡行或以故而罷或¶
因事而行臣愚竊恐　祖宗之意亦未安故也自¶
古太平日乆則禮樂純備蓋講求損益而漸至爾¶
雖　祖宗故事固有不可改者有當隨事損益者¶
若以為皆不可改則是昔所未遑今不得復作前¶
所未安後不得復正朝廷之事更旡損益之理得¶
為是乎况　先朝美事亦何甞必行臣前日所言¶
殿上講說是也故事未安則守而不改臣前日所¶
言冬至受表賀是也臣前後累進狂言未甞得蒙¶
<pb:KR4h0040_SBCK_058-20a>¶
采用而言之不已者蓋職之所當不敢曠廢伏望¶
聖慈特賜聽納自中降㫖罷開樂宴直候因事而¶
用於義為安¶
　　　　上　太皇太后書　程　頥¶
臣愚鄙之人自少不喜進取以讀書求道為事于¶
兹幾三十年矣當　英祖朝曁　神宗之初屢為¶
當塗者稱薦臣於斯時自顧學之不足不願仕也¶
及　皇帝陛下嗣位　太皇太后陛下臨朝求賢¶
願治大臣上躰聖意搜揚巖穴首及微賤䝉恩除¶
西京學官臣於斯時未有意於仕也辭避方再而¶
<pb:KR4h0040_SBCK_058-20b>¶
遽有召命臣門下學者促臣行者半勸臣勿行者¶
半促臣行者則曰君命召禮不俟駕勸臣勿行者¶
則曰古之儒者召之則不往臣以為召而不往惟¶
子思孟軻則可蓋二人者處賔師之位不往所以¶
規其君也已之微賤食土之毛而為主民召而不¶
至邦有常憲是以奔走應命到闕䝉恩授館職方¶
以義辭遂䝉召對臣於斯時尚未有意於仕也進¶
至&KR0277;前咫尺天光未甞敢以一言及朝政　陛下¶
視臣豈求進者哉旣而親奉徳音擢置經筵事出¶
望外惘然驚惕臣竊内思儒者得以道學輔人主¶
<pb:KR4h0040_SBCK_058-21a>¶
蓋非常之遇使臣自擇所處亦無過於此矣臣於¶
斯時雖以不才而辭然許國之心實已萌矣尚慮¶
陛下貪賢樂善果於取人知之或未審也故又進¶
其狂言以覬詳察曰如小有可用敢不就職或狂¶
妄旡取則乞聼辭避章再上再命祗受是　陛下¶
不以為妄也臣於是受命供職而來夙夜畢精竭¶
慮惟欲　主上徳如乾舜異日天下享堯舜之治¶
廟社固旡窮之基乃臣之心也臣本山野之人禀¶
性朴直言辭鄙拙則有之矣至於愛君之心事君¶
之禮告君之道敢有不盡上頼聖明可以照鑒臣¶
<pb:KR4h0040_SBCK_058-21b>¶
自惟至愚蒙　陛下特逹之知遭遇如此願效區¶
區之誠庶幾毫髪之&KR0024;惟　陛下留意省覧不勝¶
幸甚伏以　太皇太后陛下心存至公躬行大道¶
開納忠言委用&KR0132;德不止維持大業且欲興致太¶
平前代英主所不及也但能日愼一日天下之事¶
不足慮也臣以為今日至大至急為宗社生靈乆¶
長之計惟是輔養　上德而已歷觀前古輔養㓜¶
主之道莫備於周公周公之為萬丗之法也臣願¶
陛下擴髙丗之見(以聖人之道為必可行/以聖人之言為必可信)勿狃滯¶
於近規勿遷惑於衆口古人所謂周公豈欺我哉¶
<pb:KR4h0040_SBCK_058-22a>¶
周公作立政之書　言常伯常任至於綴衣虎賁¶
以為知恤者鮮一篇之中丁寧重&KR0232;惟在此一事¶
而已書又曰僕臣正厥后克正又曰后德惟臣不¶
德惟臣又曰侍御僕從罔匪正人以旦夕承弼厥¶
辟出入起居罔有不欽是古人之意人主跬歩不¶
可離正人也蓋所以涵養氣質薫陶徳性故能習¶
與智長化與心成後丗不復知此以為人主就學¶
所以渉書史鑒古今也不知渉書史覽古今乃一¶
端爾若止於如是則能文宫人可備勸講知書内¶
侍可充輔道何用置官設職精求賢徳哉大抵人¶
<pb:KR4h0040_SBCK_058-22b>¶
主受天之命禀賦自殊歷考前史帝王才質鮮不¶
過人然而完德有道之君至少其故何哉皆輔養¶
不得其道而位勢使之然也伏惟　皇帝陛下天¶
資粹美德性仁厚必為有　宋令主但恨輔養之¶
道有未至爾臣供職已來六侍講筵但見諸臣拱¶
手黙坐當講者立案傍解釋數行而退如此雖彌¶
年積歳所益幾何與周公輔成王之道殊不同矣¶
或以為　主上方㓜且當如此此不知本之論也¶
古人生子能食能言而教之大學之法以豫為先¶
人之㓜也知思未有所主便當以格言至論日陳¶
<pb:KR4h0040_SBCK_058-23a>¶
於前雖未曉知且當薫聒使&KR0313;耳充腹乆自安習¶
若固有之雖以他言惑之不能入也若為之不豫¶
及乎稍長私意(思慮/一作)偏好生於内衆口辯言鑠於¶
外欲其純完不可得也故所急在先入豈有太早¶
者乎或又以為　主上天資至美自無違道不須¶
過慮此尤非至論夫聖莫聖於舜而禹臯陶未甞¶
忘規戒至曰無若丹朱好慢遊作傲虐且舜之不¶
為慢遊傲虐雖至愚亦當知之豈禹而不知乎蓋¶
處崇髙之位儆戒之道不得不如是也且人心豈¶
有常哉以唐太宗之英睿躬歷艱難力平禍亂年¶
<pb:KR4h0040_SBCK_058-23b>¶
亦長矣始惡隋煬侈麗毁其層觀廣殿不六七年¶
復欲治乾陽殿是人心果可常乎所以聖賢雖明¶
盛之際不廢規戒為慮豈不深逺也哉况冲㓜之¶
君閑邪拂違之道可少懈乎伏自四月末間以盛¶
暑罷講比至中秋蓋踰三月古人欲旦夕承弼出¶
入起居而今乃三月不一見儒臣何其與古人之¶
意異也今士大夫家子弟亦不肯使經時累月不¶
親儒士&KR0004;秋漸&KR0765;臣欲乞於内殿或後&KR0080;清凉處召¶
見當日講官俾陳說道義縱然未有深益亦使天¶
下知　太皇太后用意如此又一人獨對與衆見¶
<pb:KR4h0040_SBCK_058-24a>¶
不同自然情意易通不三五次便當習熟若不如¶
此漸致待其自然是輔道官都不為力將安用之¶
將來伏假旣開且乞依舊輪次直日所貴常得一¶
貟獨對開發之道蓋自有方朋習之功最為至切¶
故周公輔成王使伯禽與之處聖人所為必無不¶
當　眞廟使蔡伯希侍　仁宗乃師古也臣欲乞¶
擇臣僚家子弟十歳已上十二已下端謹頴悟者¶
三人侍　上左右上所讀之書亦使讀之辨色則¶
入昏而罷歸常令二人入侍一人更休每人擇有年¶
宫人内臣二人隨逐看承不得暫離常情笑語亦¶
<pb:KR4h0040_SBCK_058-24b>¶
勿禁止惟須言語必正舉動必荘仍使日至資善¶
堂呈所習業講官常加教飭使知嚴憚年纔十三¶
便令罷去歳月之間自覺其益自來宰臣十日一¶
至經筵亦止於黙坐而已又間日講讀則史官一¶
人立侍史官之職言動必書施於視政時則可經¶
筵講肄之所乃燕處也主上方問學之初宜心泰¶
體舒乃能恱懌今則前對大臣動虞有失旁立史¶
官言出輙書使　上欲遊其志得乎欲發於言敢¶
乎深妨問學不得不改欲乞特降指揮宰臣一月¶
兩次與文彦愽同赴經筵遇宰臣赴日即乞就崇¶
<pb:KR4h0040_SBCK_058-25a>¶
政殿講說因令史官入侍崇政殿說書之職置來¶
已乆乃是講&KR0003;之所漢唐命儒士講論亦多在殿¶
上蓋故事也邇英殿迫狹講讀官内臣近三十人¶
在其中四月間尚未甚熱而講官已流汗况¶
主上氣躰嫩弱豈得為便春夏之際人氣烝薄深¶
可慮也　祖宗之時偶然在彼執為典故殊無義¶
理欲乞今後只於延和殿講讀後楹垂簾簾前置¶
御座　太皇太后每遇政事稀簡聖體康和時至¶
簾下觀講官進說不惟省察　主上進業於¶
陛下聖聦未必無&KR0024;兼講官輔道之間事意不少¶
<pb:KR4h0040_SBCK_058-25b>¶
有當奏禀便得上聞亦不可煩勞聖躬限以日數¶
但旬月之間意適則往可也今講讀官共五人四¶
人皆兼要職獨臣不領别官近復差修國子監太¶
學條制是亦兼它職事乃無一人專職輔道者執¶
政之意可見也蓋惜人材不欲使之閑爾又以為¶
雖兼它職不妨講讀此尤不思之甚也不敢言告¶
君之道只以告衆人言之夫告於人者非積其誠¶
意不能感而入也故聖人以蒲盧喻教謂以誠化¶
之也今夫鍾怒而擊之則武悲而擊之則哀誠意¶
之感而入也告於人亦如是古人所以齋戒而告¶
<pb:KR4h0040_SBCK_058-26a>¶
君者何謂也臣前後兩得進講未甞敢不宿齋豫¶
戒潜思存誠覬感動於上心若使營營於職事紛¶
紛其思慮待至　上前然後善其辭說徒以頰舌¶
感人不亦淺乎此理非知學者不能曉也道衰學¶
廢丗俗何甞聞此雖聞之必以為迃誕　陛下髙¶
識逺見當蒙鑒知以朝廷之大人主之重置二三¶
臣專職輔道極非過當今諸臣所兼皆要官若未¶
能遽罷且乞免臣修國子監條制俾臣夙夜精思¶
竭誠專在輔道不惟事理當然且使天下知朝廷¶
以為重事不以為閑所也　陛下擢臣於草野之¶
<pb:KR4h0040_SBCK_058-26b>¶
中蓋以其讀聖人書聞聖人道臣敢不以其所學¶
上報聖明竊以聖人之學不傳乆矣臣幸得之於¶
遺經不自度量以身任道天下駭笑者雖多而近¶
年信從者亦衆方將區區　其&KR0003;以示學者覬能¶
　　　　　　　　　至得備講說於人主之側¶
使臣得以聖人之　沃聖聦則聖人之道有可¶
行之望豈特臣之　陛下未以臣言為信¶
何不一賜訪問臣　聖學之端緒發至道之淵¶
微　聖鑒　&KR0041;照納如其妄僞願從誅¶
殛臣　不任懇悃惶懼待罪之至　卷終¶
