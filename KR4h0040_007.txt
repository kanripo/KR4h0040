# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:02.786835
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0455-007皇朝文鑑-卷第七.
<pb:KR4h0040_SBCK_007-1a>¶
皇朝文鑑卷第七¶
　賦¶
　　　珠賦　崔　伯易¶
　　　煎茶賦　黃　庭堅¶
　　　別友賦　黃　庭堅¶
　　　汴都賦　周　&KR0022;彦¶
　　　　珠賦　崔　伯易¶
髙郵西北有湖名甓社近歳夜見大珠其光屬天¶
甞問諸漁皆言或遇於它湖中有竊謀之者則風¶
輙引舡而去終莫能至賦曰¶
<pb:KR4h0040_SBCK_007-1b>¶
萬物之精上爲列星其在下者因物而成形故天¶
下之偉寳不妄其所託託物之主實内鍾乎神靈¶
吾甞臨東海旅南溟泛淮江之湯湯濟岳陽之洞¶
庭觀其溶液&KR0283;&KR0073;蓋天地之委藏祕恠惚恍鮫虬¶
崢嶸豈丗人敢指名哉&KR0002;乃雲夣震澤浮梁合浦¶
獸潜宫亭神見牛渚直湘沅以南浮懷涇渭而北¶
注顧導東而成滄浪激西而爲灔澦延平誕竒漢¶
臯殊遇率傳載之雜出爲異物之所處或設限於¶
藩服或效琛於王府鑠髙郵之經治裂楊州之故¶
部有湖&KR0032;旁將三千所大或萬頃小亦千畒迤邐¶
<pb:KR4h0040_SBCK_007-2a>¶
&KR0006;聮絡參錯&KR0006;駢布由卑以自處&KR0006;傾十數州之¶
羡沃穹山大野谿谷原藪晝夜走險越千里而來¶
赴者莽不知其幾千百處壓東南之湠漫勢㶀㵧¶
而無涯魚則鰋鯉鯿鱖鯩鰱鱨鯋鳥則鴇鴰鳬鷺鵁¶
鶤鴻鴽翥&KR0002;煙海㑹如泥沙蟲螺蠏&KR0002;蝦蛤卉菱¶
芡而荷華水不數舟陸無筭車漑灌乎民田漕引¶
乎國家夾埭長陂程水壤之固護飭官命屬厭功利¶
之紛拏迨夫地脉泉源孰爲要遮潜合隂附應淮¶
海之&KR1713;砑微風飜瀾矧其甚邪其或駭怒決溢隄¶
防之所不加決漭千里農民播溺宛轉流離而不¶
<pb:KR4h0040_SBCK_007-2b>¶
相救又况其廬舎之與桑麻噫是亦渉者之厖觀¶
矣瑰祥恢恠庶幾乎託焉間乃省貢書考圖編所¶
陳者特盤飱之微固不聞有把握之貴爲當丗之¶
所傳發詠乎川珍翶翔乎水邊爰有蘆人漁子相¶
語而來前曰先生之念者貨也&KR0002;夫川澤之精理¶
則不然不寳於人獨寳於天今此有夜光之珠産¶
於深淵我意其神先生辨旃其始也天和景晴湖¶
波夜平煙冉冉以四収萬&KR0284;息而無聲則是珠也¶
凛氣將之&KR0002;海月之升含彩吐耀周隅皆明呀紺¶
石而爲宫&KR0013;緑苔以垂纓挹奔星之光芒吸沆&KR1197;¶
<pb:KR4h0040_SBCK_007-3a>¶
之精英木散景&KR0006;扶踈草露實&KR0006;紅青林烏警而¶
移枝羣犬愕&KR0006;爭鳴於是卭人徐呼上流俱起撫¶
鴻罿以先趨領罾笱之巳試連徽挺扠灑網持枻¶
嗟雖鑑其眉睫疑未曉其機器方詭置之漸張果¶
造形而巳逝而况伏見靡時欻彼倐此與蛟龍之¶
爲朋曽風雨而作衛彼能三足而在禦鼈九肋而¶
充饋漢蛟蚱之青骨鄭黿羮之異味勍牛恱水而¶
黃奪澤馬翫繩而足躓犀狎偶而解角翠因媒而¶
折翅江使&KR0013;執於行役巨魚爲腊於貪餌文貝瑇¶
瑁出禍其腸腹金華玉英坐窮於淘縋　蜃胎寒¶
<pb:KR4h0040_SBCK_007-3b>¶
熠燿自喜忲絶意於遐引適足殺其軀而巳矣是¶
故號數選者我固謂之貨也能不爲珠之&KR0015;耶予¶
曰嗚呼噫嘻信子言也旣明且哲則大雅君子者¶
耶不常所居擇利害而去就者耶用以晦明知在¶
巳者耶色斯舉矣學孔子之徒者耶薄泥塗而不¶
辱不恥下賤者耶川不涸岸不枯有德郷里者耶¶
乆而不聞其遯丗者耶旣而復曰嗚呼噫嘻照魏¶
王之乗耶燭隋侯之室耶謂上幣耶飾冠冕而佩¶
耶客有聞者亦矍然而興曰嗚呼噫嘻吾聞諸石¶
室之書曰王者得之長有天下四夷賔服然則得¶
<pb:KR4h0040_SBCK_007-4a>¶
之者或非其心獨王者之心耶¶
　　　　煎茶賦　黃　庭堅¶
洶洶乎如澗松之發清吹皓皓乎如春空之行白¶
雲賔主欲眠而同味水茗相投而不渾苦口利病¶
解膠滌昏未甞一日不放箸而䇿茗椀之勲者也¶
余甞爲嗣直瀹茗因録其滌煩破睡之功爲之甲¶
乙建溪如割&KR0031;井如　日鑄如㔢其餘苦則辛螫¶
甘則厎滯嘔酸寒胃令人失睡亦未足與議或曰¶
無甚髙論敢問其次涪翁曰味江之羅山嚴道之¶
蒙頂黔陽之都濡髙株瀘川之納溪梅嶺夷陵之¶
<pb:KR4h0040_SBCK_007-4b>¶
壓甎臨卭之火井不得巳而去於三則六者亦可酌¶
兎&KR0260;之甌瀹魚眼之鼎者也或者又曰寒中瘠氣¶
莫甚於茶或濟之鹽勾賊破家滑竅走水又况鷄¶
&KR0171;之與胡麻涪翁於是酌歧雷之醪醴參伊聖之¶
湯液斮附子如博投以熬葛僊之堊去藙而用鹽¶
去橘而用薑不奪茗味而佐以草石之良所以固¶
太倉而堅作彊於是有胡桃松實菴摩鴨脚勃賀¶
靡蕪水&KR0171;甘菊旣加臭味亦厚賔客前四後四各¶
用其一少則美多則惡發揮其精神又益於咀嚼¶
蓋大匠無可棄之材太平非一士之略厥&KR0004;貪味¶
<pb:KR4h0040_SBCK_007-5a>¶
雋永速化湯餅乃至中夜不眠耿耿旣作温齊殊¶
可屢歃如以六經濟三尺法雖有除治與人安樂¶
賔至則煎去則就榻不游軒后之華胥則化莊周¶
之胡蝶¶
　　　　別友賦送李次翁　黃　庭堅¶
曩聞義於孫李指尊選以見招惜予行之舒舒曰其¶
夜以爲朝予望道於垝垣見萬物之富有恨逸駕之¶
絕塵又驂予以四牡喟車後之無䇿其四方乎索友¶
仰雲飛而注弋俯淵靚之沈鈎或一能之勝予忘日¶
月之不予謀或登吞舟之鱗或下垂天之翼手予弓¶
<pb:KR4h0040_SBCK_007-5b>¶
而不釋恐斯道之或息維廬江之四李三隱約於龍¶
眠維&KR0002;人之仕蚤懷明月而麗川歳庚午而㑹梁語¶
聞道之大用吸江漢以爲深累丘嶽以自重尾擊之¶
而首應西犯之而東抗棄旗鼔而不逐儼其陳之堂¶
堂偉道學之崇崛増懦夫之激昂觀出日於東方雖¶
於食馬而不吝無肯綮以自試居自喜於餘刄彼覆¶
却之萬方期斯言之猶信水渾渾而進舟風剡剡¶
而侵裘恐事親之不勸則惟是之同憂¶
　　　　汴都賦　周　&KR0022;彦¶
臣邦彦頓首再拜曰自古受命之君多都於鎬京¶
<pb:KR4h0040_SBCK_007-6a>¶
或在洛邑惟梁都於宣武號爲東都所謂汴州也¶
後周因之乃名爲京周之叔丗統微政缺天命蕩¶
杌歸我有　宋民之戴　宋厥惟固哉奉迎鸞輿¶
至汴而上是爲東京　六聖傳繼保丗滋大無内¶
無外涵養如一含牙帶角莫不得所而此汴都髙¶
顯宏麗百美所具億萬千丗承學之臣弗能究宣¶
無以爲稱伊彼三國割據方隅區區之霸言餘事¶
乏而三都之賦磊落可駭人到于今稱之矧皇居¶
天府而有遺美可不愧哉謹拜手稽首獻賦曰¶
發微子客游四方無所適從旣倦游廼﨑嶇邅廻¶
<pb:KR4h0040_SBCK_007-6b>¶
造於中都觀土木之妙冠蓋之冨煒爗煥爛心駴¶
神悸&KR4392;䁨而不敢進於是夷猶於通衢彷徨不知¶
所届適遭衍流先生目而招之執其祛局局然嘆¶
曰觀子之貌神采不定狀&KR0002;失守豈非蔽席隱茅¶
未游乎廣厦誅草鉏&KR0068;未擷乎蘭蔎披褐挾緼未¶
曵乎綺縠微&KR0022;陋邑未覩乎雄藩大都者乎發微¶
子姡然有赧色曰臣翶翔乎天下東欲究扶桑西¶
欲窮虞淵南欲盡反戸北欲徹幽都所謂天子之¶
都則未甞歷焉今先生訊我誠有是也然觀先生¶
&KR0011;辯士其言似能碎崑崙而結溟渤鏤混沌而形¶
<pb:KR4h0040_SBCK_007-7a>¶
罔象試移此辯原此汴都可乎臣固不敏謹願承¶
教先生&KR0015;曰客知我哉於是申喙據牀虚徐而言¶
曰噫子獨不聞之歟今天下混一四海爲家令走¶
絕徼地掩&KR0017;區惟是日月所㑹隂陽之中據要緫¶
殊搹鍵制樞拱衛環周共安乗輿而此汴都禹畫¶
爲豫周封鄭地觜觽臨而上直實沈分以爲次惟¶
蓬澤之故境昔合縻之所至芒碭渙渦截其面金¶
隄玉渠累其脊雷夏灉沮繞其脇罍丘訾婁夾其¶
胰梁周帝據而麋沸唐漢尹統而寧一故此王國¶
襲故不徙恢坼甸域尊崇天體司徒制其畿疆職¶
<pb:KR4h0040_SBCK_007-7b>¶
方辨其土地前千官而㑹朝後百族而爲市分疆¶
十同提封萬井舟車之所輻輳方物之所灌輸宏¶
基融而壯址植九鼎立而四嶽位仰營域而體極¶
立土圭而測晷蜀險漢坌荆惑閩鄙惟此中峙不¶
首不尾限而不迫華而不侈環晞睋於郡縣如岣¶
嶁之迤邐觀其髙城萬雉埤堄鱗接繚如長雲之¶
方舒屹&KR0002;崇山之䃳&KR3847;坤靈因贔&KR3643;而跼蹐土怪¶
畏榨壓而妥貼靡胥不可縋而登爵䑕不可噣而¶
&KR1305;利過百二嶮踰四塞鄙秦人之踐華陋荆州之¶
却月頓捷歩與超足矧蹣&KR1552;與蹩躠闞城爲門二¶
<pb:KR4h0040_SBCK_007-8a>¶
十有九瓊扉塗丹金鋪鏤獸列兵連卒呵夜警晝¶
異物不入詭邪必究城中則有東西之阡南北之¶
陌其衢四逹其塗九軌車不理轚互人不爭險易¶
劇驂崇期蕩夷如砥雨畢而除糞夷茀穢行者不¶
馳而安歩遺者惡拾而恣棄跨虹梁以除病渉列¶
佳木以安&KR0502;愓殊異羊腸之詰曲或踠蹏而折轊¶
顧中國之闤闠叢貲幣而爲市議輕重以奠賈正¶
行列而平肆竭五都乏瓌冨備九州之貨賄何朝¶
滿而夕除蓋趨嬴而去匱萃駔儈於五均擾販夫¶
於百隧次先後而置叙遷有無而化滯抑彊賈之¶
<pb:KR4h0040_SBCK_007-8b>¶
乘時摧素封之專利售無詭物陳無窳器欲商賈¶
之阜通廼有㕓而不稅銷卓鄭猗陶之殖貨禁乘¶
堅䇿肥之擬貴道無游食以無爲矧敢婆娑而爲¶
戯其中則有安邑之&KR0037;江陵之橘陳夏之&KR0238;齊魯¶
之麻薑桂藁榖絲帛布縷鮐鮆鯫鮑釀鹽醯䜴或¶
居肆以鼔鑪槖或鼔刀以屠狗彘又有醫無閭之¶
珣玗㑹稽之竹箭華山之金石梁山之犀象霍山¶
之珠玉幽都之筋角赤山之文皮與夫沉沙棲陸¶
異域所至殊形妙狀目不給視無所不有不可殫¶
紀&KR0002;夫帝居宏麗人所未聞南有宣德北有拱辰¶
<pb:KR4h0040_SBCK_007-9a>¶
延亘五里百司雲屯兩觀門峙而竦立罘罳遐望¶
而相吞天河羣神之闕紫微太一之宫擬法象於¶
穹昊敞閶闔而居至尊樸桷不斲素題不枅上圎¶
下方制爲明堂告朔朝歷頒宣憲章謂之太廟則¶
其中可以叙昭穆謂之靈臺則其髙可以觀氛祥¶
後宫則無非貟無録之女佞倖滑稽之臣陋甘泉¶
與楚宫繆延壽與阿房信無益於治道徒竭民而¶
怠荒故今上林仙籞不聞乎鳴蹕瓴甋歳乆而苔¶
蒼其西則有寳閣靈沼巍峩泛灔繚以重垣防以¶
回隄雲屋連簃瓊欄壓墀池水則溶溶沄沄洋洋¶
<pb:KR4h0040_SBCK_007-9b>¶
湜湜涵潣滉瀁潚㵾浩溔微風過之則灛泦瀺灂¶
漫散洄淀㵫㵫漣漪大風過之則汨湧湁潗&KR2166;㴎¶
湢㳁掀鼔渼溢不見津　儛櫩景以斷續&KR0222;金碧¶
而陸　離恍湡浯與方壷帝令&KR0017;鑿而神移其中¶
則有菰蒻萑蘆菡蓞蓮蕸薲蘋蘮蒘其魚則有鱣¶
鯉鯊鮀鮤鮅鰋鮧魴鱒鰼鰝鱖鯞王鮪科斗魁陸¶
鼃鼉鼈蜃含螿巨螯容與相羊䕃藻衣蒲其鳥¶
則有鵯鶋鵜鴣鵝鷺鳬鷖　&KR2519;鵁鶄鶤鴸鷴鶴鶬鶊¶
楚雀鸛　揮霍䨊䨊雥雥群&KR1984;孴啄其木則有¶
檆檟栟櫚梗楠栴樅欞橒㯽榔檿柘桑楊梓&KR0142;豫¶
<pb:KR4h0040_SBCK_007-10a>¶
章勾科扶䟽蔽芾竦㝷集弱椅施挐枝剌條條&KR0428;¶
蟠根矯躩鱗皴其下則有申葉蘭&KR0649;芸芝荃蓀髪¶
布絲勻馥郁清芬其氣襲人　上方欲與百姓同¶
樂大開苑圃凡黃屋之所息鸞輅之所駐皆得窮¶
觀而極賞命有司無得彈劾也於時則有絕丗之¶
巧凝神之技恍人耳目使人忘疲是故宫旋室浮¶
&KR2802;艦移也蛟螭蜿蜒千橈渡也虓虎䖜　角抵戯¶
也曐流電掣弄丸而揮劔也鸞悲鳳鳴纎麗歌也¶
鴻驚燕居綽約舞也霆震雷動鈞天作也犇驫䮋¶
驋群馬闖也　輷&KR2263;　萬車轍也灑天翳日揚&KR1558;¶
<pb:KR4h0040_SBCK_007-10b>¶
壒也杌山蕩海歡聲同而和氣浹也震委虵而嗁¶
罔象出鮫人而舞馮夷者潜靈幽怪助喜樂也&KR0002;¶
廼豐廪貫廥旣多且冨永豐萬盈廣儲折中順¶
成冨國星列而棊布其中則有元山之禾清流之¶
稻中原之菽利髙之&KR0112;利下之稌有虋有&KR0622;有秠¶
有秬千箱所運億廪所露入旣夥而委積食不給¶
而紅腐如坻如京如崗如阜野無菜色溝無&KR0162;瘠¶
攟拾狼戾足以厭鰥夫與寡婦備凶旱之乏絕則¶
有九年之預又將敦本而勸稼開帝籍之千畒良¶
農丗業異物不覩播百榖而克敏應三時而就緒¶
<pb:KR4h0040_SBCK_007-11a>¶
蹠鏄鎧閧灌畷雨霔孰任其力侯疆侯以千耦其¶
耘不怒自力䟽遫其理狼莠不植奄觀堅皁與與¶
薿薿溝塍畹畦亘萬里而連繹醜惡不毛磽陿荒¶
瘠化爲好畤轉名不易惟彼汴水貫城爲渠並洛¶
而趨昔在隋葉禩丁大業欲爲流連之樂行幸之¶
游故鑿地導水南抵乎楊州生民力盡於畚鍤膏¶
血與水而爭流鳳䑽徒見於載籍玉骨巳朽於髙¶
丘顧資治丗以爲利迄今抗筏而浮舟桃花&KR0248;漲¶
竹箭比駃洶湧淈㶠㵯渱沸澅揈防嶏岸湱瀥迅¶
邁匪江匪海而朝夕舞乎滂湃掀萬石之巨　比¶
<pb:KR4h0040_SBCK_007-11b>¶
&KR0638;堂之一芥舵艣不時而相值篙師鼯拱而俟敗¶
智者不敢睥睨而興作緜千禩而爲害豈積患切¶
病待聖人而後除耶厥有建議導河通洛引宜禾¶
之清源塞擘華之渾濁蹙廣堤而節&KR0064;紆直行而¶
殺虐其流舒舒經炎涼而靡涸於是自淮而南邦¶
國之所仰百姓之所輸金榖財帛歳時常調舳艫¶
相衘千里不絕越舲呉艚官艘賈舶閩謳楚語風¶
帆雨楫聮翩方載鉦鼔鏜鉿人安以舒國賦應節¶
&KR0002;夫連營百將帶甲萬伍控&KR0076;貫石動以千數其¶
營則龍衛神勇飛山雄武奉節拱聖忠靖宣効吐¶
<pb:KR4h0040_SBCK_007-12a>¶
渾金吾擲颺萬勝渤海廣備雲&KR0016;武肅材能蹶張¶
力能挾輈投石超距索鐵伸鉤水執黿鼉陸拘羆¶
貅異黨之㓂大&KR0022;之讎電&KR0743;雷擊莫不繫纍而爲¶
囚於是訓以鸛鵞魚麗之形格敵擊剌之法剖微¶
中虱貫牢徹札揮鉈擲鏼舉無虚發人則便捷器¶
則犀利金角丹&KR0238;脂膠竹木以時取之遴棄惡弱¶
割蛟革以連函剫兕觡以爲弭剸魚服以懷鍔百¶
工備盡鋥磨鍥削其成鑒鋼而鋹鏸植之霜凝而¶
電爍故有彊衝勁弩雲梯䡴車脩鍜延鏦銛戈兊¶
殳繁弱之弓肅愼之矢谿子之弩夫差之甲&KR0027;蛇¶
<pb:KR4h0040_SBCK_007-12b>¶
之旐鳥隼之旟軍事蚤正用戒不虞其次則有文¶
昌之府分省爲三列寺爲九殊監爲五左選爲文¶
右選爲武曰三十房二百餘案二十四部黜隋之陋¶
更唐之故&KR0024;弊完罅剔朽焚蠧人夥地&KR0270;事&KR0002;織¶
組滋廣莫治亹亹成蠱纎弱不除將勝&KR0439;斧雖離¶
婁之明目迷簿書而莫覩豪胥&KR0029;文以鬻獄庸吏¶
瘝官而受侮各懷苟且以逃責孰肯長慮而却顧¶
官有隱事國有遺利紛訟牘於庭戺縶纍囚於囹¶
圄此浮彼沉甲可乙否操私議而軋沕各矛盾而齟¶
齬於是合千司之離散儼星羅於一宇千梁&KR0018;棟¶
<pb:KR4h0040_SBCK_007-13a>¶
萬楹鎭礎誅喬松以爲煤空奥山而斸楮官有常¶
貟取雄材偉器者以充其數上維下制前按後覆¶
譬如長虵抶其脊膂而首尾皆赴闔户而議飛檄¶
乎房闥應荅乎秦楚披荒榛而成徑繹　䋦而得¶
緒崇善廢醜平險除穢纎悉不遺乎一羽於是宣¶
其成式變亂易守者刑之所取貽之後昆永丗作¶
矩至&KR0002;儒宫千楹首善四方勾&KR0109;逢掖褒衣博帶¶
盈仭乎其中士之匿華鏟采者莫不拂巾袵&KR0260;彈¶
冠結綬空巖&KR1305;之幽䆳出郡國之遐陋南金象齒¶
文旄羽翮丗所罕見者皆傾囊鼔篋羅列而願售¶
<pb:KR4h0040_SBCK_007-13b>¶
咸能湛泳乎道實沛然攻堅而大叩先斯時也皇¶
帝悼道術之沉鬱患詁訓之荒繆諸子騰&KR1011;而相¶
角群言駘蕩而莫守黨同伐異此妍彼醜挈俗學¶
之蕪穢詆&KR0075;辭而擊掊滅　突之熒燭仰天庭而¶
覩晝同源共貫開覆發蔀於是俊髦並作賢才自¶
厲造門闈而臻壼奥騁辭源而馳辨囿術藝之場¶
仁義之藪温風扇和儒林發秀宸眷優渥皇辭結¶
糾榮名之所作慶賞之所誘應感而格駒行雉呴¶
磨鈍爲利培薄爲厚魁梧卓行　鋒露頴不驅而¶
自就復有珮玉之音籩豆之容&KR0246;歌之聲盈耳而¶
<pb:KR4h0040_SBCK_007-14a>¶
溢目錯陳而交奏煥爛乎唐虞之日雍容乎洙泗¶
之風誇百聖而再講曠千載而復覯又有律學以¶
議刑制筭學以窮九九舞&KR0090;舞勺以道㓜稚樂德樂語¶
以教丗胄成材茂德隨所取而咸有&KR0002;夫㑹聖之¶
宫是爲原廟其制則般輸之所作其材則匠石之¶
所掄萬指舉築千夫運斤揮汗䬠霧吁氣如雲鼛¶
鼔弗勝靡有諗勤赫赫大宇有&KR0002;山踊而嶙峋下¶
盤黃壚上赴北辰蘂珠廣寒黃帝之宫榮光休氣¶
籠曨徃來葱葱鬱鬱而氤氲其内則檐橑榱題杗¶
賢楹栭閍栱闈闥屏宇　閽聳張矯踞龍征虎蹲¶
<pb:KR4h0040_SBCK_007-14b>¶
延樓跨空甬道接陳&KR0627;堊備昈燦爛詭文菱阿芙¶
蕖之流漫驚波廽連之瀷淢飛仙降眞之縹緲翔¶
鵷　鶠之&KR3420;&KR2487;地必出竒土無藏珍球琳琅玕璠¶
璵瑶琨流黃丹沙玳瑁翡翠垂&KR0068;之璧照夜之蠙¶
鵠象觷角剒犀剫玉鍥刻雕鏤其妙無倫焜煌煥¶
赫璀錯輝映繁星有爛彤霞互照軒廡所繪功臣¶
碩輔書太常而銘鼎彛者環列而趨造龍章鳳姿¶
瑰形瑋貌文有伊周武有方召猶如蹇諤以立朝¶
圖寧社稷指斥利害踟蹰四顧而不撓其殿則有¶
天元太始皇武儷極大定輝德熈文&KR0283;慶美成繼¶
<pb:KR4h0040_SBCK_007-15a>¶
仁治隆之名重瞳隆準天日炳明　皇帝歩送百¶
寮拜迎九卿三公挾輈扶衡儀仗衛士塡郛溢城¶
于時黔首颷集百作皆停地震嶽移波翻海傾足¶
不得旋耳不得聽神旣安止窮閭微巷惟聞咨嗟¶
嘆異之聲於是山罍房爼犧樽竹篚踐列於兩楹¶
瞽史陳辭宰祝行牲案芻豢之肥臞視物色之犂¶
觪登降祼獻百禮具成至於天運載周甲子新曆¶
受朝萬方大慶新闢于時再鼔聲絕按矟收鏑儼¶
三衛與五仗森戈矛與殳㦸探平明而傳&KR0039;趣校¶
尉而唱籍千官騖列以就次然後奏中嚴外辦也¶
<pb:KR4h0040_SBCK_007-15b>¶
撞黃鍾以啓樂合羽扇以如翼佽飛道駕以臨座¶
千牛環帝而屏息爐烟旣升寳符奠瑞聆乾安之¶
妙音仰天顔而可覿羗夷束髪而蹈舞象胥通隔¶
而傳譯宣表章以上聞奏靈物之充斥群臣廼進¶
萬年之觴上南山之壽太尉升奠尚食酌酒樂有¶
嘉禾靈芝和安慶雲舞有天下大定盛德升聞飲¶
食衎衎燔炙芬芬威儀孔攝而中度&KR0015;語不譁而¶
有文故無族譚錯立之動衆躐席布武之紛紜蓋¶
天子以四海爲宅有百姓而善羣廷内不洒掃而¶
行禮則天下雲擾而絲棼故受玉而惰知&KR0051;惠之¶
<pb:KR4h0040_SBCK_007-16a>¶
將卒執幣以傲知&KR0002;敖之不存聞樂而走者爲金¶
奏之下作雖美不食者爲犧象之出門賦湛露彤¶
弓而武子不敢荅奏肆夏大明而穆子不敢聞蓋¶
禮樂之一缺則示亂而昭昏是以定王享士㑹以¶
殽烝而刑三&KR0051;之法髙祖因叔孫之制而知爲帝¶
之尊豈治朝之禮物尚或展翳而沉湮此所以舉¶
墜典而定彛倫者也其樂則有咸池承雲九韶六¶
英采齊肆夏簫韶九成神農之瑟伏羲之琴倕氏¶
之鍾無句之磬鏗鏗鍠鍠和氣薫烝于以致祖考¶
之格于以廣先王之聲昔王道旣弱淳風變澆樂¶
<pb:KR4h0040_SBCK_007-16b>¶
器遭鄭衛而毀矇瞽適秦楚而逃朝廷慢金石之¶
雅正諸侯受歌管之敖嘈文侯聽&KR0075;聲而忘倦&KR0074;¶
公受齊樂而輟朝季子始無譏於鄶仲尼廼忘味¶
於韶故使制度無考中聲浸消非細則摦非庳則¶
髙惟今也求器得耕野之尺吹律有聽鳳之簫或¶
灑或離或鼖或毊或鏞或棧或䇾或筊衆器俱舉¶
八音孔調鸑鷟離丹&KR1305;而來集鳴嗈喈而舞脩¶
又有賨旅巴渝之舞僸佅狄鞮之倡逺人面内而¶
進技踰山海而梯航故納之廟者周公所以廣魯¶
觀之庭者安帝所以喜其來王&KR0002;其四方之珍以¶
<pb:KR4h0040_SBCK_007-17a>¶
時修職取竭天産發窮人迹砥其逺邇陳之藝極¶
厥材竹木厥貨&KR0027;貝厥幣錦繡厥服絺綌斿貢羽¶
毛祀貢&KR0021;物嬪貢絲枲物貢所出器貢金錫礪砥¶
砮丹鈆松怪石惟金三品惟土五色泗濵浮磬羽¶
畎夏翟龍馬千里神茅三脊方箱橢篚肆陳乎殿¶
陛豐苞廣匱亟傳乎&KR0016;驛連檣結軌川咽塗塞¶
歈終歳而不息至於羗氐&KR0526;翟儋耳雕腳獸居鳥¶
語之國皆望日而趨累載而至懷名琛拽馴獸以¶
致於闕下者旁午廼有帛㲲罽&KR0612;蘭干細布水精¶
琉璃軻蟲蚌珠寳鑑洞膽神犀照浦山經所不記¶
<pb:KR4h0040_SBCK_007-17b>¶
齊國所不覩者如糞如壤軨積乎内府或致白雉¶
於越裳或得巨&KR0729;於西旅非威靈之遐暢孰能出¶
瑰竒於深阻蓋徼外能率夾種來以修好則中土¶
當有聖人出而寧宇然皇帝不寳逺物不尚殊觀¶
抵金於嶃巖之山沉玉於五湖之川洞㓵之劔廼¶
入&KR0016;士之鞘齧䣛之馬或服鼔車之轅至於乾象¶
表貺坤維薦祉靈物仍降嘉生屢起暈適背鐍&KR1734;¶
蜺抱珥鳴星隕石怪飈變氣垂白鮐背者不知有¶
之况能言孺倪豈獨此而巳也復有穹&KR0027;&KR0018;圖龍¶
馬載文汾陽之鼎函德之芝&KR0079;角之獸簫聲之禽¶
<pb:KR4h0040_SBCK_007-18a>¶
同頴之禾旅生之榖游郊栖庭充畦冐畤非煙非¶
雲蕭索輪囷映帶乎闕角葱蔚乎城壘&KR0743;鳥不攫¶
猛獸不噬應圖合諜窮祥極瑞史不絕書歳有可¶
紀發微子於是言曰國家之有&KR0002;是歟意者先生¶
快意於吻舌而及此耶先生曰國家之盛烏可究¶
悉雖有注河之辯折角之口終日危坐抵掌而譚¶
猶不能旣其萬一此特汴都之治迹耳子亦知夫¶
所以守此汴都之術古昔之所以興亡者乎客曰¶
願聞之先生曰繄此寰宇代狹代廣更張更弛黃¶
帝都&KR0240;鹿而是爲幽州少昊都窮桑廼今魯地伏¶
<pb:KR4h0040_SBCK_007-18b>¶
犧都陳帝嚳都亳堯都平陽廼&KR0002;昊天而授人時¶
舜都蒲阪廼覲羣后而輯五瑞公劉處&KR0206;而兆王¶
業之所始太王徙邠者以避狄人之所利文王作¶
酆方蒙難而稱仁武王治鎬復戎衣而致乂蓋周¶
有天下三百餘年而刑措不用及其衰也亦三百¶
餘年而五伯更起星離豆割各據榖兵以專利彊¶
侯脇帶於弱國不領人君之經費天下日蹙而日¶
裂中國所有者無幾當時權謀爲上雌雄相噬孰¶
有長距孰有利觜兵孰先選糧孰夙峙孰有橋&KR0028;¶
之卒孰有慿軾之士孰有素德孰有彊&KR0029;孰欲報¶
<pb:KR4h0040_SBCK_007-19a>¶
惠孰欲雪耻或奉下邑以賂讎或舉連城而易器¶
骸骨布野介胄生蟣肘血丹輪馬鞍銷髀勢成莫¶
格國墟人&KR0017;噫彼土宇凡幾吞而幾奪幾完而幾¶
弛秦中形勢之國加兵諸侯如髙屋之建瓴水神¶
臯天邑以先得者爲上計其他或左據函谷右界¶
褒斜號爲百二之都東有成臯西有崤澠定爲王¶
者之里以至置舂陵之俠客興泗上之徤吏扼&KR0109;¶
控咽屏藩表裏名城池爲金湯役諸侯爲奴&KR0032;拓¶
境斥地輮轥荒裔東包蟠木西卷流沙北繞幽陵¶
南裹交趾厥後席治滋永泰心益侈或慢守以啓¶
<pb:KR4h0040_SBCK_007-19b>¶
戎或朋&KR0075;而招宄橫調無藝而垂竭㳺役不時而¶
就斃盧令日縱而不紲鷺翿厭觀而常值睚眦則¶
覆尸而流血愉恱則結纓而珮璲粉墨&KR0258;糅賢才¶
逆曵腫微　而竊&KR0079;食賊臣廻&KR1305;而圖大器郡¶
國制節侯伯方軌或爲大尾而不掉或爲重膇而¶
屢踕室有丹楹城有百雉朝廷無用於揚燎冠冕¶
不閑於執䞇天維披裂地軸杌棿羣生　㸐而殄¶
瘁雖有城池周以鄧林縈以天漢曵輦可以陟崇¶
巘設跗可以濟深水故魏武侯浮西河而下自哆其¶
地而進戒於呉起蓋秕政肆於廟堂之上則敵國¶
<pb:KR4h0040_SBCK_007-20a>¶
起於蕭墻之裏奚問左孟門而右大行左洞庭而¶
右彭蠡發微子曰天命有德主此四方如輻之拱¶
轂如桷之㑹極其硈鞏者天與之昌其闢砢者天¶
與之亡且非易之所能壞亦非險之所能藏非愚¶
之所能弱亦非賢之所能彊故將吞楚也白虵首¶
斷於大澤將繼劉也雄雉先雊於南陽龍漦出櫝¶
而檿弧隱亡周之語蓐収襲門而天帝貽刑&KR0593;之¶
殃人力地利信不能偃植而支仆而皆聽乎彼蒼¶
故鯨鯢㔥解决一死於吻血兕虎　踐巍嶽爲¶
平崗蹂生靈如蹋塊簸天下如揚糠其敗也抉目¶
<pb:KR4h0040_SBCK_007-20b>¶
而扸骨其成也頂冕而垂裳由此觀之土地足以均¶
沛澤而施靈光而巳易險非所較賢否亦未可議¶
也先生曰以易險非所較者固巳乖矣以賢否非¶
議者烏乎可哉客不聞王公設險以守其國有德¶
則昌者乎地欲得險勢欲參德迫隘卑陋則無以¶
容萬乗之扈從供百司之廪餼據偏守隅則無以¶
限四方之貢職平道理之逺邇膴原申區割宅製¶
里走八極而奔命正南面而&KR0018;扆舉天下於康逵¶
力士䪆　而不敢取貪夫汗縮而不敢睨者恃德之險¶
也&KR0109;馮終南太華之固背&KR0018;清渭濁河之注搤人¶
<pb:KR4h0040_SBCK_007-21a>¶
之吭而拊人之脊一日有變而萬卒立具然而布¶
衣可以窺&KR0169;而試勇匹夫可以爭衡而號呼彼天¶
府之衍沃適爲人而保聚此以地爲險者也地嚴¶
德暢然後爲神造之域天設之阻大哉　炎宋帝¶
眷所矚而此汴都百嘉所毓前無湍激旋淵吕梁¶
之絕流後無太行石洞飛狐句望浚深之岩谷豐¶
樂和易殊異四方之俗兵甲士徒之須好賜匪頒¶
之用廟郊社稷百神之祀　天子奉養群臣稍廩¶
之費以至五榖六牲魚鼈鳥獸闔國門而取足甲¶
不解纍刄不離韣秉&KR0207;匈奴而單于奔幕抗旌西¶
<pb:KR4h0040_SBCK_007-21b>¶
&KR0526;而冉駹螘伏南夷散徒黨而入質朝鮮畏菹醢¶
而修睦解編髪而頂文弁削左袵而曵華服逆節¶
躑躅而取禍者折簡呼之而就戮耽耽帝居如森¶
鍉利鏃之外向死士逡巡而莫觸仁風冒於海隅¶
頌聲溢乎家塾伊昔天下阽危王猷失度皇綱解¶
紐噑豺當路帝懷寳曆未知所付可受方國莫越¶
藝祖圖緯恊期謳謡扇　孺赤子雲望而風靡英雄¶
螽趯而蠅附玉帛駿奔者萬國　冠冕充塞乎寰¶
宇絕塞稅鎧而免䩜障壘熄㸂而摧櫓拜檻神威¶
有此萬旅奕丗載德蔑聞過舉髪櫛禾耨子擕稚¶
<pb:KR4h0040_SBCK_007-22a>¶
哺擊菓懋穗䟽惡鑒嫵鈋觚角之磣刻刜&KR0884;搶而¶
牧圉爰曁　皇帝粉飾朴質稱量纎鉅鍠鍠奏廟¶
之金玉璨璨夾楹之簠簋訓典嚴密財本豐阜刑¶
罰糾䖍布施優&KR0073;田有願耕之農市有願藏之賈¶
草竊還業而歛迹大道四通而不&KR2681;車續馬連千¶
百爲群肩輿&KR3970;載前郤而後跙&KR0366;壤歌咢者萬井¶
未聞欭嚘而告瘉雖立壝爲界其誰敢㩱&KR0553;以批¶
捭况此汴都者乎抑又有天下之壯客未甞覩其¶
奥也且　宋之&KR0004;營是都也上睇天時下度地制¶
中應人欲測以聖智建以皇極基以賢傑限以法¶
<pb:KR4h0040_SBCK_007-22b>¶
士垣以大師屏以大&KR0022;扞以公侯城以宗子以義¶
爲路以禮爲門鍵鑰以柄開闔以權掃除以政周¶
褁以恩廼立室家以安吾君有庭其&KR0074;社稷臣也¶
有挻其桷衆材㑹也有闈孔張通厥明也有牖孔¶
陽逹厥聦也其檻如衡前有慿也其壁如削後有¶
據也其陛則崇止陵踐也其極則隆帝居中也邑¶
都旣周宫室旣成於是上意自足廼駕六龍乗德¶
輿先警蹕由黃道馳騁乎書林下觀乎學海百姓¶
欣躍莫不從屬車之塵而前邁妙技皆作見者膽¶
碎廼使力士提挈乎隂陽&KR0366;捖乎剛柔應乎成器¶
<pb:KR4h0040_SBCK_007-23a>¶
方圎微碩或粉或白隨意所裁上方咀嚼乎道味¶
斟酌乎聖澤而意猶未快又欲浮槎而上窮日月¶
之盈&KR0628;㝷天潢之流&KR0128;操執北斗之柄按行二十¶
八曐之次奪雷公之枹収風伯之鞴一瞬之間而¶
甘澤霶霈囚孛彗於幽獄敷景雲而黯靄統攝隂¶
機與帝唯諾而無閡如此&KR0075;樂者十有七年疲而¶
不止諌而不改吾不知天王之用心但聞夫童子¶
之歌曰孰爲我尸孰&KR0117;我載茫茫九有莫知其界¶
客廼覤覤然驚拳拳然謝曰非先生無以刮吾之¶
矇藥吾之瞶臣不能究　皇帝之盛德謹再拜而¶
<pb:KR4h0040_SBCK_007-23b>¶
退¶
皇朝文鑑卷第七¶
