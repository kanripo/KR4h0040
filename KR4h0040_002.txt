# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:02.553556
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0455-002皇朝文鑑-卷第二.
<pb:KR4h0040_SBCK_002-1a>¶
皇朝文鑑卷第二¶
　賦¶
　　　皇畿賦　楊　侃¶
　　　大酺賦　劉　筠¶
　　　中園賦　晏　殊¶
　　　明堂賦　范　仲淹¶
　　　　皇畿賦　楊　侃¶
有賦家者流欲馳名於當丗思著詠於神州忽念¶
前古深懷景慕誦二京於張衡覽兩都於班固於¶
是輟卷意慙閣筆心伏讓而謂臣請書簡臣辭¶
<pb:KR4h0040_SBCK_002-1b>¶
不獲巳而謂之曰子讀二子之賦而知兩漢都邑¶
之制宫殿之麗而未知　大宋畿甸之美政化之¶
始也予幸得職採風謡官參儒雅千里之郊圻是¶
廵八使之軺車斯假若夫大邑名城神皐沃野畫¶
地可記濡毫可冩至於宫禁之深嚴予未聞也都¶
城之浩穰衆所覩也是故彼述其内子言其外蓋¶
萬分之舉一難盡述而備載昔者唐綱不振國鼎¶
將遷俄梁室之革命啓浚都而應天旣觀法於左¶
崤右隴亦取則於西澗東𤄊大矣雄圖昭然聖謨¶
所陳留天下之衝要謂大梁海内之膏&KR0254;漢祖得¶
<pb:KR4h0040_SBCK_002-2a>¶
之則齊楚之敵敗亡相繼咸就擒而即誅梁王守¶
之則七國之師不敢西向盡爲馘而爲俘實王氣¶
之長在宜萬丗而作都也莫不廣封溝設險固襄¶
平割宋之美田戴邑裂曹之沃土滑分屬邑之二¶
城陳减太康之萬户頴川之鄢陵扶溝滎陽之中¶
牟陽武咸命落編民於州籍升地圖於天府故得¶
雄臨九州陋視三輔經營歷於五代法則垂于萬¶
古　皇宋之受命也　太祖以神武獨斷　太宗¶
以聖文誕敷平江表破蜀都下南越來東呉北定¶
并汾南取荆湖是故七國之雄軍諸侯之陪臣隨¶
<pb:KR4h0040_SBCK_002-2b>¶
其王公與其士民小者十郡之衆大者百州之人¶
莫不去其郷黨率彼宗親盡徙家於上國何懷土¶
之不聞甲第星羅比屋鱗次坊無廣巷市不通&KR0016;¶
於是有出居王畿掛户縣籍興産樹業出賦供役¶
者矣豈比夫秦遷户口於咸陽漢徙豪傑於陵邑¶
魏將實於河南驅冀民而是入也今　聖上之在¶
東宫也尊以皇儲尹兹京邑視政之初民訟雲集¶
莫不察之以情僞辯之以曲直發伏禁姦親剸繁¶
劇旣而桴皷不鳴豪右歛迹吏不敢欺民用懷徳¶
若乃龍樓曉出奉法謹身教民以事父也親拜師¶
<pb:KR4h0040_SBCK_002-3a>¶
𫝊降禮國儲教民以事師也公退則侍講在前出¶
入則四賔是翼尚老尊學與民爲則是時王畿之¶
内易俗移風以至正南面居域中由内及外化行¶
令從是君上德惠素立而政教早崇也若乃銳旅¶
百營髙城千雉孫武教陣呉起撫士其齊如林其¶
猛如虎手擊利劒足張彊弩躍馬奪槊投石㧞距¶
入則訓練出無征戰身閑賞厚家有餘羡是故擁¶
彊兵衛近甸如大郡雄藩爲屏爲翰者且有九縣¶
(尉氏咸平陳留雍丘襄邑/太康考城東明陽武也)天設二渠曰蔡曰汴通¶
江㑹海縈畿帶甸千倉是興萬&KR0067;是建杜預主計¶
<pb:KR4h0040_SBCK_002-3b>¶
劉晏司漕何貢何輸呉粳楚　月致百萬猶責其¶
少漢之太倉積粟紅腐使彼粒而計之未及我斗¶
量之數成王之&KR0067;萬箱以供未若我千艘徃來運¶
江淮而無窮是故備九年之儲充六軍之給當津¶
處要山積雲入者復有五邑(陳留雍丘襄邑/尉氏咸平也)若乃¶
惣戎者貴領專城宰邑者上應列星簿旣資髙尉¶
亦秩清率兵守戍者五鎭(建雄義聲園城馬欄萬/勝鎭皆置甲士防守有)¶
(使臣掌/領之)統&KR0016;分巡者兩路(府界東西兩路各/置都同廵檢二人)城皇¶
之外遊徼四布(京城四面廵/檢各一人)&KR0074;&KR0074;八臣是警是護¶
(謂東西兩路洎京城四/面廵檢使臣共八人也)郊原膴膴春草萋萋邉烽¶
<pb:KR4h0040_SBCK_002-4a>¶
不警牧馬爭嘶廏空萬櫪野散千蹄陂閑牧南(汴/河)¶
(巳南縣邑長陂廣/野多牧放之地)沙平走西(中牟巳西地廣/沙平尤宜牧馬)一飲¶
空川一齕空原去如霧散來若雲連地廣馬多古¶
未有焉若乃任土出於民心獻芹比於古俗園茄¶
早實時菓先熟𤓰重南門笋宜脩竹鬻於市&KR0006;利¶
旣兼倍進於君&KR0006;恩必霑沐時或戴勝降桑螻蟈¶
未鳴野人登麥以先至𧖟婦貢&KR0093;而已成別有襄¶
陵之桃陽夏之柿朱櫻冝於谷林丹杏出於尉民¶
其或陽郷千樹之梨扶樂千樹之栗比封千户之¶
侯亦何讓於昔日醎壤冝北郷之羊野蓑羙東邑¶
<pb:KR4h0040_SBCK_002-4b>¶
之豕魚鼈鳬鴈之盛西有陂&KR0006;萬頃菱芡蓮藕之¶
美東㳂堤&KR0006;百里其或仲冬之月禮尚進鮮介䴢¶
素出於逢澤狡兎復多於梁園乃命萊田於虞人¶
選徒於司馬四校畢陳六飛夙駕何千乘萬&KR0016;之¶
馳騁滿四通五逹之郊野西或過於圃田之藪東¶
或出於平臺之下乃有孟賁之徒烏𫉬之𩔖檀裼¶
而來叱咤而至&KR0366;虎兕擊熊豕玄豹逆曵白狐生¶
致復有負羽從獵之人控弦伏獸之士落孤鴈於¶
馬首貫𩀱鵰於雲裏然猶示之以三驅之仁寛之¶
以一面之網不使獸殫於下禽盡於上何長楊之¶
<pb:KR4h0040_SBCK_002-5a>¶
獵自謂於禽多雲夣之畋敢誇其地廣哉圗書載¶
詳境土斯見開封則漢志之名邑今二赤之首冠¶
祥符則天書之降年易新名於舊縣　秸之入斯¶
爲近甸若乃百萬衆之分營十二市之環城囂然¶
朝夕異彼郊坰其東則有汴水之陽宜春之苑向¶
日而亭臺最麗迎郊而氣候先暖鸎囀何早花¶
開不晚瞻太一之清宫壯先朝之命工&KR0799;宇煙霞¶
之外出俗囂塵之中效仙人之樓居慕老氏之玄¶
風青青道邊千𠭇何田端拱之&KR0004;藉于此焉黛耜¶
一執青史千年登蓼隄以東朢見髙臺之百尺居¶
<pb:KR4h0040_SBCK_002-5b>¶
道之南在岡之北下有廣&KR0163;可馳可逐　我皇帝¶
&KR0004;即寳位大閱軍旅親乗戎輅習戰于此士馬秋¶
勁甲胃晨整上慿軾以將觀衆無譁而是聽列八¶
陣之形申三令之語肅將帥嚴部伍頗牧授之以¶
方略韓彭進之以旗皷失軍容者戮以徇衆有勇¶
敢者賞而裂土彼上林之馳射驪山之講武豈可¶
同日而語哉其南則有崇崇清壇肅肅齊宫卜是¶
&KR0123;土龜從筮從永奉禋祀郊見昊穹燔柴展禮萬¶
丗無窮别有景象仙島園名玉津珍果獻夏竒花¶
進春百亭千榭林間水濵珍禽貢&KR0006;何方怪獸來¶
<pb:KR4h0040_SBCK_002-6a>¶
&KR0006;何郷郊藪旣樂山林是忘則有麒麟含仁騶虞¶
知義神羊一角之祥靈犀三蹄之瑞狻猊來於天¶
竺馴象貢於交趾孔雀翡翠白鷴素雉懷籠暮歸¶
呼侣曉去何毛羽之多竒罄竹素而莫紀也忽斷¶
𫟍牆又連池籞介族千狀沙禽萬𩔖盡㳺泳而徃¶
來或浮沈而出處柳籠隂於四岸蓮飄香於十里¶
屈曲溝畎髙低稻畦越卒執耒呉牛行泥霜早刈¶
速春寒種遲舂紅粳而花綻簸素粒而雪飛何江¶
南之野景來輦下以如移雪擁冬苗雨滋夏穗當¶
新麥以時薦故清蹕而親至輦從千官郊陳萬&KR0016;¶
<pb:KR4h0040_SBCK_002-6b>¶
旣觀穫以云罷亦宴犒而後巳其西則有池鑿金¶
明波寒水殿鷁首萬艘而&KR0953;浪虹橋一道而通輦¶
太液無濫觴之深靈沼有潢汙之淺時或薰風微¶
扇晴瀾始暖命樓舡之將軍習昆明之水戰　天¶
子乃駐翠華開廣宴凭欄檻於中流瞰渺茫於四面¶
俄而旗影霞亂陣形星羅萬棹如風而倐去千皷¶
似雷而忽過則有官名佽飛將號伏波驤江中之¶
龍避舩下之戈黄頭之郎旣衆文身之卒且多𩔖虬¶
龍而似蛟蜃駭鯨鯢而走黿鼉𫝑震動於山嶽聲沸¶
騰於江河別有浮泛傀儡之戯雕刻魚龍之質應¶
<pb:KR4h0040_SBCK_002-7a>¶
樂皷舞隨波出沒鑾輿臨賞以盡日士庶縱觀而¶
踰月彼池之南有苑何大旣瓊林而是名亦玉輦¶
而是待其或桂折天庭花開鳳城則必有聞喜之¶
新宴掩杏園之舊名於是連鑣上𫟍列席廣庭蓋¶
我朝之盛事爲士流之殊榮一𣲖如飛通槽架虚¶
越廣汴湍流之上轉皇城西北之隅貫都注御溝¶
之口轉漕通廣濟之渠京索導源而干彼金水名河¶
而在兹其北則瑞聖新名含芳舊苑四方異花於¶
是乎見百囀好鳥於是乎聞十洲得景三島分春¶
延廏之設是名天駟伐大宛以新求渉渥洼而逺¶
<pb:KR4h0040_SBCK_002-7b>¶
致群驅八駿隊數十驥雖輓粟之千車乃嘗秣之¶
一費彼沙臺之崔嵬聳佛刹之千尺岡阜連延於¶
西南原田平坦於東北何沙海之飛揚忽到此而¶
止息莫不地多賢士代出異人何干旄之子子向¶
浚郊而雲臻雖梁多於長者非安國而不聞過信¶
陵之祠宇想英風而若存何侯嬴之白首尚抱𨵿¶
於夷門遇公子之好賢忽柱駕而咨詢旣同載而¶
過市謁隱屠而駐輪果嘉謀之斯得救邯鄲而義¶
伸奪𣈆鄙之十萬終自將而却秦設守冢而奉祀¶
值漢皇之東巡若乃過陳留之故邑訪地名之所¶
<pb:KR4h0040_SBCK_002-8a>¶
因蓋二留之分别彼彭城而此陳昔赤帝之起義¶
㑹子房而于此始錫賢於上天終受封於兹地旣¶
萬户以建侯亦千年而崇祀千屯北縣之郛郭三¶
月南河之&KR1900;市何飛梁之新遷患横舟之觸柱今¶
之雍丘古曰祀國民厚風俗土繁貨殖縣之西郊¶
山曰谷林其或花迎野望煙禁春深景當妍麗俗¶
重登臨移市景日傾城賞心幄幕蔽野軒蓋成隂暮¶
而忘歸樂不絶音旣同歡於萬室罔惜費於千金¶
厥篚織文出於襄邑池濯錦以爲名蜀有江而焉¶
及復有咸平大縣　我家新建因紀年以命號詔¶
<pb:KR4h0040_SBCK_002-8b>¶
將作而營繕公宇之制甲子畿甸中有大川通闤¶
帶闠貫都邑而北來走江湖而南㑹何客棹之常¶
喧聚茶啇而斯在千舸朝空萬車夕載西出玉𨵿¶
北越紫塞徴尉氏之名本大夫之邑蓋鄭國之上¶
田俾獄官而丗襲何彼樂郊今爲畿地爰有仁木¶
應乎嘉瑞二棠合生𩀱榆連理槐獨秀而通枝木¶
異𩔖而同氣良宰𦘕圖而來聞大尹飛章而奏異¶
莫不召虎殿之宿儒集麟閣之名士驗彼祥經考¶
乎信史表六合之一家而帝德之光被也加以地¶
多藪澤利有蒲魚晴瀾望皛陂之色山水觀惠民¶
<pb:KR4h0040_SBCK_002-9a>¶
之渠乃有檝師炭商交易徃復素衣化緇漆身同¶
色行舟則夏瞻雲雨售貨則冬禱雪霜經宋樓而¶
𨵿征旣薄歷朱曲而市稅有常潺潺洎溝渙渙洧¶
水入鄢陵而碧截原田過扶亭而清映閭里珍貨¶
奔馬欄之道豪俠聚建雄之市彼東昏之舊城易¶
美號於新室似興廢之有時而圖䜟之預出何以¶
明而代昏符作畿於聖日考城之人舊俗剛毅郷¶
出勇夫里多壯士椎埋爲姦任俠尚氣睚眦必報¶
盃間刃起今爲畿民禮束化&KR0013;暴虎之徒聞義則¶
畏南徂太康淮陽甚邇地冝瑯玕家有蒼翠城過¶
<pb:KR4h0040_SBCK_002-9b>¶
兩扶溝踰二備地旣成於上田人不趨於末利桑¶
成隂而春繁棗結實而秋美問中牟之𦒿民歎魯¶
恭之仁宰何三異之善政有千年之遺愛遇我后¶
之盛明西朝拜於園陵瞻路隅之靈廟想前史之¶
嘉名𥙊以上公之禮爵以太師之榮若夫八澤(圖/經)¶
(有八澤清口澤管澤鴈澤/蓼澤淳澤卑澤龍澤滑邏也)九溝(九溝謂醋溝鸛鳥/溝青陽溝泥溝蓼溝)¶
(渡沒溝文八溝浮/家溝白馬溝也)二池(青陽/蓮藕)三固(潘固朱固鄭固/也按圖經取髙)¶
(阜堅固/爲名也)周流原野表界境土指萬勝以遥觀見斗¶
門之𩀱注吸驚浪以横來絶長隄而可懼其始也¶
患彼决溢利其塡閼漑萬頃之陂澤變終古之舄¶
<pb:KR4h0040_SBCK_002-10a>¶
鹵盡若膏&KR0254;咸通耒耜有若决漳灌鄴旁之田¶
鑿涇沃𨵿内之土然後䟽導入白溝之流㑹同爲¶
漕渠之助彼梁固之在東亦𣲖分於波勢(梁固斗/門在萬)¶
(勝鎮東三十里/景德四年置)㳂流有一舎之遥則水無寸差之¶
異何一啓而一閉常若合於符契始注陂而雷聲¶
終入渠而駟逝散濁浪以澄沙廣良田而濟丗指¶
陽武以北邁渉博浪之長沙岡斷續以千疊塵飛¶
揚而四遮人迷途而莫辨鳥投樹以何賖䇿不進¶
&KR0006;我馬輪欲理&KR0006;何博過户牖之名郷乃曲逆之¶
舊里何分社之稱平巳宰國而有志經計相之里¶
<pb:KR4h0040_SBCK_002-10b>¶
中思張蒼之善筭屈柱史以事秦榮列侯而佐漢¶
宜二賢之靈祠歷千古而輝煥西望河流㯲帶二¶
邑髙岸山立回灣箭急蟻壤憂漏衝決莫救基根¶
相扶萬柳千榆輿梢畚土常設備禦建營置卒轉¶
粟實&KR0067;堅彼金隄鑒手前古秋防夏扞守以朝暮¶
冬計春修役均編户岸艤連航兵屯兩渡阻浩浩¶
之波扼憧憧之路北掉謳晨南帆落暮唯姦是防¶
非利是務右𠋣太行横絶雲霧夫雍阻二崤之險¶
洛慿九河之固方之於是彼若平路過濮水之長¶
渠經封國之舊域寥落&KR0006;桐牢之亭湮沒&KR0006;黄池¶
<pb:KR4h0040_SBCK_002-11a>¶
之迹何昔也明誓重重諸侯於此以㑹同今也京¶
邑翼翼四方於此以取則渉長垣之塗歷古衛之¶
境城有婦姑之名人慕孝慈之行嘉孔子之入蒲¶
先宰予以觀政美大家之東征復農田而發運若¶
乃南瞻潘里北指蘭岡樹新文於二碑易美號於¶
兩郷因東封之行幸感瑞應之非常忽有鳴唳降¶
于穹蒼丹頂未辨於煙際玉羽已穿於仗旁九其¶
數象君道之體陽再而降符帝運之重光何德動¶
於上天而道盛於前王也如是哉客旣聞臣之&KR0003;¶
而知漢以宫室壯麗威四夷　宋以畿甸風化正¶
<pb:KR4h0040_SBCK_002-11b>¶
萬國彼尚侈而務奢此謌道而詠德乃曰使孟堅¶
可作平子再生讀子之賦不敢復談于漢京也¶
　　　　大酺賦　劉　筠¶
臣謹按前志酺之言布也王德布於天下而合聚¶
飲食焉肇自炎漢&KR0004;興日不暇給罰其合醵之㑹¶
著于三尺之法逮乎孝文崇修禮義賜酺之惠繇¶
是流行况　我朝盛德形容汪洋圖諜固不可以¶
寸毫尺素孟浪而稱也臣今所賊者但述海内豐¶
盛兆庶歡康爲&KR0018;暄獻芹之比爾其辭曰聖宋紹¶
休&KR0006;三葉重光祥符薦祉&KR0006;萬壽無疆昭景貺於¶
<pb:KR4h0040_SBCK_002-12a>¶
紀元之號還淳風於建德之郷慶無邈而不&KR0013;俗¶
無細而不康乃下明詔申舊章賜大酺之五日洽¶
歡心於庶&KR0022;爾乃京邑翼翼四方是則通衢十二¶
&KR0006;砥平廣路三條&KR0006;繩直固不以列肆千里集民¶
萬億群有司而先置戒掌次而具飭幕九章&KR0006;燦¶
若舒霞廊千歩&KR0006;軒如布翼外饔之百品有叙酒¶
正之六物不忒分命司市遷闤闠於東西鳩集梓¶
人校輪輿於南北將以極瑰竒詭異之歡示深慈¶
至惠之澤也於是二月&KR0004;言春日載陽　皇帝乃¶
乗歩輦出披香排飛闥歴未央御南端之嶢闕臨¶
<pb:KR4h0040_SBCK_002-12b>¶
廻望之廣場百戯備萬樂張仙車九九而並騖樓¶
舩兩兩而相當昭其瑞也則銀瓮丹甑象其武也¶
則青翰艅艎聲砰礚&KR0006;非雷而震勢慿凌&KR0006;弗葦¶
而航且觀夫魚龍曼衍鹿馬騰驤長蛇白象麒麟¶
鳳凰吞刀璀璨吐火熒煌或㪣氣而爲霧或叱石而¶
成羊文豹左拏&KR0006;右攫𤣥珠倐耀&KR0006;忽藏畫地而川¶
流涆涆移山而列岫嶈嶈神木垂實靈草擢芒䯱髵¶
巨獸綽約天倡曵綃紈而綷䌨振環珮&KR0006;鏗鏘赤刀¶
受黄公之祝大面體蘭陵之王木女發機於曲逆鳥¶
言流俗於冶長千變萬化紛紜頡頏前者拗怒而欲¶
<pb:KR4h0040_SBCK_002-13a>¶
息後者技癢而激昂舞以七盤之妍䄂間以九¶
部之清商彈箏㩎籥吹竽皷簧南音變楚隴篴鳴¶
羌琵琶出於胡部摻皷發於禰狂方響遺銅磬之¶
韻羯皷闘山花之芳箜篌之妙引&KR0004;畢笳管之新¶
聲更揚洞簫參𦍑&KR0006;上處燕筑慷&KR0099;&KR0006;在旁琴瑟¶
合奏而奚辨塤箎相須而靡遑信滿阬而滿谷豈¶
止乎盈耳洋洋而已哉又若橦未之技趫捷之徒¶
籍其名於樂府丗其業於都盧竿險百尺力雄十¶
夫望仙盤於雲際視髙絙於坦塗俊軼鷹隼巧過¶
猿狙衒多能於懸絶校微命於錙銖左廻右轉旣¶
<pb:KR4h0040_SBCK_002-13b>¶
亟只且嘈&KR1232;沸濆皷譟歋&KR2023;突倒投而將墜旋歛¶
態而自如亦有侲僮赤子提携呌呼脫去襁褓負¶
集危軀效山䕫之躑躅恃一足而有餘歘對舞於¶
索山跳丸劒而爭趨偃仰拜起如禮之拘雜以㧞¶
距投石衝狹戯車虵矛交擊猿&KR0016;分驅韓嫣之金¶
丸疊中孟光之石&KR0875;凌虚習五案者於斯盡矣透¶
三峽者何以加諸復有俳優旃孟滑稽淳于詼諧¶
方朔調𥬇酒胡縱横謔浪突梯囁嚅混妍醜於戚¶
施變舒慘於籧篨乃至角抵蹴踘分朋列族其勝¶
也氣若雄虹其敗也形如槁木誰謂乎狼子野心¶
<pb:KR4h0040_SBCK_002-14a>¶
而熊羆可擾誰謂乎以彊凌弱而猫䑕同育斯固¶
藝之下者亦可以娛情而恱目是時也都人士女¶
農商工賈鱗萃乎九逹之逵星拱乎兩觀之下舉¶
&KR0209;&KR0006;連帷揮汗&KR0006;霈雨鈿車金勒雜遝而晶熒&KR1404;¶
服靚裝藻縟而容興網利者罷登龍斷力田者競¶
辭畎畒屠羊&KR0003;或慕功名斲輪扁亦忘規矩寂寂¶
&KR0006;巷無居人憧憧&KR0006;觀者如堵以遨以遊爰𥬇爰¶
語始乃抃舞於康莊終乃含歌於罇爼旁有相如¶
滌器濁氏賣用以兼贏咸鬻良雜苦勺藥之味蚔¶
䖶盡取旣賈用以兼贏咸滿志而自許又乃百工¶
<pb:KR4h0040_SBCK_002-14b>¶
居肆衆貨叢聚錦繡之設&KR0395;朗甍廡競相髙以奢¶
麗𦍑難得而覼縷于以見國家蕃冨上下充足女¶
有餘絲男有餘粟顧金土&KR0006;同價興禮譲&KR0006;郁郁¶
若夫七相茂族四姓良家蟬聮鼎盛照耀繁華皆¶
結駟而連&KR0016;雖兩漢其寧加則又有莬裘老臣逍¶
遥髙尚乗下澤之車曵靈壽之杖爰稽首於堯雲¶
挹衢罇而無量郷里俊造草澤英才覽德輝而狎¶
至觀國光而聿來顧鼎食之可取豈直野苹之謂¶
哉羽林戴鶡之夫期門佽飛之子罷羽獵於長楊¶
投賔壷於棘矢襲楚楚之衣　交臂於㕓里大¶
<pb:KR4h0040_SBCK_002-15a>¶
矣哉惟堯舜之作主&KR0006;盛德日新矧臯䕫之爲佐¶
&KR0006;嘉猷矢陳奏君臣相恱之樂㑹比屋可封之民¶
湛露未晞在藻之懽允洽太牢如享登臺之衆咸¶
臻老吾老以㓜吾之㓜不獨子其子而親其親鰥¶
寡孤惸&KR0006;各有所飬蠻夷戎狄&KR0006;孰非我臣粟帛¶
之賜已厚牛酒之給仍均春醴雅醇炮炙薌芬皤¶
髮者駕肩而洩洩支離者攘臂而欣欣莫不含和¶
而吐氣蹈德而詠仁一之二之日樂且有儀三之¶
四之日不醉無歸五日&KR0006;饜飫斯極但見乎含哺¶
而嬉介爾眉壽和爾天倪非夫上聖之乾乾致治¶
<pb:KR4h0040_SBCK_002-15b>¶
其孰能逸豫而融怡者哉敢爲系曰於鑠　我宋¶
巍乎帝先創業垂統靜直動專威烈旣茂文德¶
是宣謙而不宰讓之于天上帝允荅靈貺昭然厥¶
慶惟大庶民頼焉爰錫酺飲流惠周旋有殽如阜¶
有酒如川旣醉旣飽無黨無偏體安舒&KR0006;被堯日¶
氣和樂&KR0006;暢薫絃祝聖祚&KR0006;揚純懿永延長&KR0006;彌¶
億年¶
　　　　中園賦　晏　殊¶
在昔公儀身居鼎軸念家食之慿厚斥芳&KR0188;之薦¶
蔌粤有仲子堅辭廩禄率齊體於中野灌百畦¶
<pb:KR4h0040_SBCK_002-16a>¶
而是足惟二哲之髙矩藹千齡之信牘雖顯晦之¶
非偶諒謨猷而可復豈不以崇髙宅乎冨貴聲教¶
移乎風俗四民謹舊德之業百乗鄙盗臣之畜義¶
利愧於交戰矛盾&KR0214;&KR0006;並鬻代工而治&KR0006;戒在貪¶
競付物以能&KR0006;使其茂育斯有位之良訓乃羣倫¶
之所屬天地閉&KR0006;賢隱𦊨網張&KR0006;獸伏怖炎火之¶
焚石恧東龜之毁櫝甘田畒以昬作晦膏蘭而擇¶
福我負子戴&KR0006;終年靡勞夏葛冬裘&KR0006;匪躬是辱¶
斯遯丗之攸處詎紛華之可瀆眷予生&KR0006;曷爲幸¶
親逢平盛時進寛大治之責退有上農之貲求中¶
<pb:KR4h0040_SBCK_002-16b>¶
道於先民樂鴻鈞於聖期寓垣屋於窮僻敞林巒¶
於蔽虧朝青閣以夙退飭兩驂&KR0006;獨歸窈藹郊園¶
扶踈町畦鮮巾組以遨遊飾壷觴而宴嬉㓜子蓬¶
𩯭孺人布衣嘯傲蘅畹留連渚湄或捕雀以承蜩¶
或摘芳而翫蕤食周粟以勿踐詠堯年而不知琴¶
風颯以解愠田雨滂&KR0006;及私爾乃壇杏蒙金蹊桃¶
衒碧李雜紅縹柰分丹白梨誇大谷之種梅騁含¶
章之飾烏勃旁挺來禽外植櫻胡品糅而形别棠¶
棣名同而實析大椑朱柿&KR0006;駢發梬棗安榴&KR0006;間¶
拆榠楂以馨烈蒙采枳椇以甘芳見識援蘡薁於¶
<pb:KR4h0040_SBCK_002-17a>¶
林際架葡萄於沼側况夫霜薤含潤露葵薦澤芹¶
自南楚蒜來西域蘇荏抽頴蓼荽凝液堇薺更茂¶
菲葑代殖苜蓿麗簁蘘荷&KR0456;歷鍾山之菘韭早晚¶
呉郡之莧茄紫白織女耀而𤓰薦大昴中而芋食¶
匏瓠在格以増衍藜藿縁隂而可摘若其愈疾栽¶
菊忘憂樹萱香珍緑蕙媚服崇蘭玉蘂金䔲相思¶
杜鵑辛夷襲紫芍藥含丹游龍出隰芳苡生原籬¶
槿彫暮宫槐合昏四衢綺錯五出星聮蓑蓑(蘇回/切)¶
落蘂纂纂&KR0004;妍護臺香而蝶亂聚崖蜜以蜂喧¶
與夫豬苓馬勃澤&KR0649;溪蓀茘芸禦凍椒桂含温茰¶
<pb:KR4h0040_SBCK_002-17b>¶
房入佩菰首登飱薜茘成惟昔邪在垣獨椹除渇¶
酸漿治煩菖蒲感於百隂亭歷萌於大寒卷施心¶
㧞而不死虎櫐蔓生而自懸彘首牛脣之夥鷄腸¶
烏喙之繁紅𩯭緗膚丹房碧延或山經之號著或¶
藥録之名傳至夫松檜&KR0013;徑梧楸䕃軒江蕉凝(牛/餕)¶
(切)緑海栢渾圓石南薈蔚扶老縈&KR0374;矗嶰筠之東¶
美垂溪柳之三眠或後彫而秀出或緫翠以相先¶
叢灌駢滋翾飛所據驗九扈以農正察五鳩而民¶
聚戴鵀興蠶織之候布穀起耕耘之務當陸成而¶
鶗鴂云止麰麥秀而倉庚始翥伯勞驚於早寒盍¶
<pb:KR4h0040_SBCK_002-18a>¶
旦戒乎將曙晨風不擊而逐雀斵木無聲而食蠧¶
鷮介立以擅澤烏羣嗷而反哺鷦匪陋於荆&KR0068;鷃¶
無營於鍾皷順時律以弄吭樂天和而命侣鷰溢¶
溢以交賀鵲翛翛而告語旣罿罻之不設在橧巢¶
而可俯談王道於樵子接歡歌於壤父鑿坎井之¶
凝冽决清渠而灌注愚抱甕以殫力智設槹而盡¶
慮咸不病於夏畦各無憂於稡茹懿夫觀品彚之¶
零茂識元精之所存覩百嘉之穰儉明四序之無¶
愆動植飛潜&KR0006;得宜乃恱雨暘寒燠&KR0006;叶度而蕃¶
且復諭名花於君子興瑶草於王孫采家臣之秋¶
<pb:KR4h0040_SBCK_002-18b>¶
實歌上瑞之豐年資旨蓄而御冬擷衆芳而錬顔¶
至若嚴客幸臨良辰是遘載掃危榭爰張宴豆蒙¶
山&KR0016;火之茗豫北釀花之酎或秋弈以當局或唐¶
弓而在彀哨壷枉矢之設博簺樗蒲之侑誠一𥬇¶
&KR0006;相樂亦千金而爲壽灑毫牘以摛思極朋情而¶
卜晝送歸鴻&KR0006;海壖揳鳴瑟&KR0006;賔右舞長袖&KR0006;相¶
屬命歡謡&KR0006;遞奏無取次公之狂不遺椒舉之舊¶
春晼晚&KR0006;氣佳臨髙臺&KR0006;淑華夏恢台&KR0006;日永隂¶
茂林&KR0006;脩逈涼月皎&KR0006;鍾漏寂朔霰飛&KR0006;天宇敻廓丹¶
府以懲忿悦靈龜而繕性兹所謂袪魯相之介節¶
<pb:KR4h0040_SBCK_002-19a>¶
略於陵之獨行却園夫之利&KR0006;取彼閑適荷王國¶
之寵&KR0006;遂夫游泳禽託藪以思騖獸安林而獲騁¶
倡佯乎大小之隱放矌乎遭隨之命庶樂育於嘉¶
運契哲人之養正¶
　　　　明堂賦　范　仲淹¶
臣聞明堂者天子布政之宫也在國之陽于巳之¶
方廣大乎天地之象髙明乎日月之章崇百王之¶
大觀掲三宫之中央昭壯麗于神州宣英茂於皇¶
猷頒金玉之宏度集人神之丕休故可祀先王以¶
配上帝坐天子而朝諸侯者也粤自蒼牙開極黄¶
<pb:KR4h0040_SBCK_002-19b>¶
靈耀德巢穴以革棟宇以植徹太古之弊明大壯¶
之則風雨攸止宫室斯美將崇髙乎冨貴之位統¶
和乎天人之理乃聖大造明堂肇起明以清其居¶
堂以髙而視壁廓焉而四逹殿巋焉而中峙禮以¶
㓗而儉必表之以茅教以清而流故環之以水曁¶
二帝之述焉合五府而𥙊矣逮夫夏禮秩秩奉以¶
丗室商祀穆穆制以重屋神禹卑宫階以一尺之¶
崇成湯受命革以三尺之盛赫赫周堂制度景彰¶
七筵&KR0006;南北之廣九筵&KR0006;西東之長堂并包於五¶
室室辨正於五方左青陽而右緫章面明堂而背¶
<pb:KR4h0040_SBCK_002-20a>¶
北堂耽然太室儼乎中黄都徽名之在南取盛德¶
之向陽或謂厥堂惟一厥室惟九闢闔其三十六¶
户䟽逹&KR0006;七十二牖亦規上而天覆復矩下而坤¶
厚近郊之宫廣而能受通天之宇髙而弗偶八方¶
象其幅貟九陛參其前後肅肅(一作桓桓)焉聽政¶
之廟應辰而周彰趪趪焉承天之柱列宿而相望¶
環林&KR0006;葱葱圎海&KR0006;泱泱旣方舟而經梁復素飭¶
其廻牆陳位序以有嚴議法象而必臧示&KR0022;域之¶
景鑠期人神之樂康左有辟雍天子學宮墳籍浩¶
以明備文物森其㑹同奉三壽以勗天下之孝設¶
<pb:KR4h0040_SBCK_002-20b>¶
三乏以勸諸侯之風右有靈臺庶民子來若經始¶
於神明廼占候於昭回天之道也惟黙黙以有象¶
聖之心也蓋&KR0357;&KR0357;而無災此三雍之大者故百丗¶
以欽哉若夫約周之禮禀夏之正天子升青陽之¶
位體大德之生彼相恊謀有司奉行慶賜必均歷¶
象必明布農事於準直習舞德於和平止伯益之¶
伐木禁&KR0214;尤之稱兵惟倉廩&KR0006;賑天之窮惟幣帛¶
&KR0006;禮&KR0022;之英無隱不彰無潜不亨蒙蕩蕩之至仁¶
浸灝灝之醇精此明堂之春也萬物爲之榮又若¶
炎以繼天羲以永日始於仲吕之管復于清宫之¶
<pb:KR4h0040_SBCK_002-21a>¶
律天子乃登諸明堂曁夫太室命盛樂以象德致¶
大雩以祈實升髙明而有豫定心氣而無逸靜百¶
官之事驅五榖之疾無索於關無難於門止北伐¶
之威以助養於生生導南風之和以飾喜於元元¶
此明堂之夏也萬物爲之繁爾乃象正火位德王¶
金行羽漸于以南嚮穀萬斯而西成天子乃居緫¶
章之奥奏清商之聲圖有功而專任詰不義而徂¶
征脩法制以謹收藏之令養衰老以惻揺落之情¶
同我度量平子權衡人社以崇厚兆民報本之志¶
神倉以祕示萬&KR0022;致孝之誠此明堂之秋也天下爲¶
<pb:KR4h0040_SBCK_002-21b>¶
之清反夫蟲介時分虎威夕永詩人發其涼之詠¶
日官賔可愛之景天子乃北堂以居南面而省錫¶
飲蒸之慶從祀寒之請於是戒門閭備邉境勞三¶
農於休息警百辟於恭靖𨵿市必易宮室必整無¶
用之器斯徹無事之官必省飭國典以俟來歳之¶
宜講武經以肅萬&KR0022;之屏此明堂之冬也天下爲¶
之靜斯乃順其時與物咸宜適其變使民不倦者¶
也稽夫宗祀之文大享之辰上儀乎皇皇盛節&KR0006;¶
彬彬比於郊也我則取文之勝方其廟也我則取¶
質之純損益其禮尊嚴其親五天之坐曄曄以陳¶
<pb:KR4h0040_SBCK_002-22a>¶
五帝之席弈弈而倫惟太室之位廼上帝之神作配¶
者先王從祀者五臣樽斚離離玉幣莘莘牲牢之舉¶
旣遵於夏后&KR0188;果之薦復本於周人禮無不當誠無¶
不臻聖人於是出齋宮而肅肅&KR0013;法服而循循酌一¶
獻以從質躬百拜以表寅司儀實相樂正攸賔進¶
爼豆之吉蠲羅簨簴之輪囷六樂咸在統羙乎列¶
皇八風相盪同和乎天鈞下舞上歌蹈德詠仁非¶
常之𥙊駿奔者萬國莫大之孝蟻懷者兆民於是¶
神醉其德人樂而極太史書於䇿大夫頌於國頌¶
曰明堂崇之明王祀之禮以成之樂以歌之光天¶
<pb:KR4h0040_SBCK_002-22b>¶
之下教以化之若夫元朔㑹同羣后對越穆穆乎¶
舜門之闢晣晣乎宣燎之發帝時待旦而乆求衣¶
以先紆黄組冠通天建日月服乾坤佩干將升崑¶
崙進山嶽之圭當雲龍之軒正聖人之大寳示天¶
下之有尊巍巍焉負扆而立濟濟焉辨色而入太¶
常正其等衰九賔序其名級中階之前三公屹然¶
應門之外九采察焉阼階之東諸侯以同西階之¶
西諸伯以齊門東北面者子之位門西東上者男¶
之次東門之外則有樂浪蟠木九夷之國西面而¶
而北上西門之外則有蒙汜大秦六戎之屬南上¶
<pb:KR4h0040_SBCK_002-23a>¶
而東向南門之外則有朱垠越裳八蠻之族唯北¶
是望北門之外則有葷粥幽陵五狄之種唯東是¶
尚於是兟兟旅進鏘鏘肆覲嚮明者蓋取諸離觀¶
光者受之以𣈆君臣之位定禮樂之道振雅韶以¶
奏文鐸以徇皆望雲而就日必歌堯而頌舜上和¶
而下樂金聲而玉潤(况/乎)晨光赫曦天顔弗違冕紱¶
&KR0006;霞集玉帛&KR0006;川歸盛乎王庭之聲明煥乎天家¶
之光輝若北辰之㑹衆星咸粲粲而在共如太陽¶
之臨多露普湛湛而將晞莫不君三揖于上臣載¶
拜于下行典禮揚風雅訪雋良議窮寡人&KR0154;幽而¶
<pb:KR4h0040_SBCK_002-23b>¶
覆盆賢&KR0154;側而遺野于以盛名器于以休宗社署¶
聖法於圎闕馳神教於方夏皇哉耀今昔之榮觀¶
至哉敷億兆之純嘏故曰揖讓而治天下者明堂¶
之謂也惜乎三代以還智者間間諸儒靡恊議者¶
喋喋而皆膠其増損忘禮樂之大本泥於廣狹廢¶
皇王之大業使朝廷茫然有逾逺之嘆惘然有中¶
輟之議殊不知五帝非㳂樂而興三王豈襲禮而¶
至爲明堂之道不必尚其奥行明堂之義不必盡¶
其制適道者與權忘象者得意大樂同天地之和¶
豈匏竹而已矣大禮同天地之節豈豆籩之云爾¶
<pb:KR4h0040_SBCK_002-24a>¶
自漢魏之下曁隋唐之際堂或三五之上道非三¶
五之丗蓋不取其厚而取其薄不得其大而得其¶
細享配之文或然未分政教之烈斯焉弗聞是則¶
帝道不施胡取乎緫章皇德不隆胡取乎合宫故¶
夫明堂之設也天子居之日敬日思思之何也萬¶
微存乎消息敬之何也兆靈繫之安危繇是惟克¶
念以作聖思堯舜之齊名懼巍巍之弗逮廼孜孜¶
於鷄鳴唯至平之休代思阜財於吾民懼四維之¶
有艱尚瘡痍而百辛故聖人之寶儉弗下剥而上¶
侈思寡費而薄索民庶幾于格恥惟下武之太寜¶
<pb:KR4h0040_SBCK_002-24b>¶
亦省躬于干戈取諸豫於四方&KR0099;風雲以長歌惟¶
知人其古難思濟濟乎賢者蓋舉一於臯陶廼連¶
茹于天下惟好生之至德思與物而爲春懼幽陋¶
之靡及常咨命于仁人惟及人之一德始若晦而¶
彌彰故三五之君子騰茂實而無疆惟皇極之大¶
範思天下而與平懼萬物之或差持我心於誠衡¶
然後見天下齊於無體和於無聲厖眉而壽吾何¶
仁之有含哺而嬉吾何力之爲但淵淵緜緜無反¶
無偏浸淳澤以咸若樂鴻化於自然此明堂之道¶
也蓋無德而稱焉我　國家凝粹百靈薦馨三極¶
<pb:KR4h0040_SBCK_002-25a>¶
東升煙於岱首西展琮於汾側未正天神之府以¶
讓皇人之德祖考來格俟配天之儀諸侯入朝思¶
助𥙊之職豈上聖之謙而愚臣之惑也臣請考列¶
辟之明術塞處士之横議約其制復其位儉不爲¶
其陋奢不爲其肆斟酌乎三王擬議乎簡易展宗¶
祀之禮正朝㑹之義廣明堂之妙道極真人之能¶
事以至聖子神孫億千萬期登於斯念於斯受天¶
之禧與天下宜而已乎¶
皇朝文鑑卷第二¶
<pb:KR4h0040_SBCK_002-25b>¶
