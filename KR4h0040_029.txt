# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:03.870400
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0455-029皇朝文鑑-卷第二十九.
<pb:KR4h0040_SBCK_029-1a>¶
皇朝文鑑巻第二十九¶
　詩¶
　　雜體¶
　　　星名¶
　　　　二十八宿歌贈旡咎　黃　庭堅¶
　　　人名¶
　　　　和蕭十六　孔　平仲¶
　　　郡名¶
　　　　郡名詩呈吕元鈞　孔　平仲¶
　　　藥名¶
<pb:KR4h0040_SBCK_029-1b>¶
　　　　登湖州銷暑樓　陳　亞¶
　　　　荆州即事五首　黃　庭堅¶
　　　建除¶
　　　　重贈徐天隱　黃　庭堅¶
　　　八音¶
　　　　八音歌答黃魯直　晁　&KR0024;之¶
　　　四聲¶
　　　　還郷展省道中作四聲詩&KR0009;豫章僚友¶
　　　　　　　　　　　　　　孔　平仲¶
　　　藏頭¶
<pb:KR4h0040_SBCK_029-2a>¶
　　　　&KR0009;賈宣州　孔　平仲¶
　　　　呈章子平　孔　平仲¶
　　　離合¶
　　　　藥名離合四時四首　孔　平仲¶
　　　回紋¶
　　　　泊鴈　王　安石¶
　　　一字至十字¶
　　　　詠竹　文　同¶
　　　兩頭纎纎¶
　　　　兩頭纎纎二首　張　舜民¶
<pb:KR4h0040_SBCK_029-2b>¶
　　　五雜組¶
　　　　五雜組四首　孔　平仲¶
　　　了語不了語¶
　　　　了語　孔　平仲¶
　　　　不了語　孔　平仲¶
　　　難易言¶
　　　　難易言二首　蘇　舜欽¶
　　　聮句¶
　　　　劒聮句¶
　　　　風琴聮句¶
<pb:KR4h0040_SBCK_029-3a>¶
　　　　悲二子聮句¶
　　　　地動聮句¶
　　　集句¶
　　　　送呉顯道　王　安石¶
　　　　戲贈湛源　王　安石¶
　　　　與北山道人　王　安石¶
　　　　示蔡天啓　王　安石¶
　　　　烝然來思　王　安石¶
　　　　集杜句&KR0009;孔元忠　孔　平仲¶
　　　星名¶
<pb:KR4h0040_SBCK_029-3b>¶
　　　　二十八宿歌贈无咎　黄　庭堅¶
虎剝文章犀解角食未下亢竒禍作藥材根氐罹¶
斸掘蜜蜂奪房抱饑渇有心無心材慧死人言不¶
如&KR0027;曵尾衛平哆口無南箕斗柄指日江使噫狐¶
腋牛衣同一燠高丘無女甘獨宿虛名挽人受實¶
禍累棊既危安處我室中凝塵散髪坐四壁矗矗¶
見天下奎蹄曲隈取脂澤婁豬艾豭彼何擇傾腸¶
倒胃得相知貫日食昴終不疑古來畢命黄金臺¶
佩君一言等觜觽月沒參横惜相違秋風金井梧¶
桐落故人過半在鬼録柳枝贈君當馬䇿歲晏星¶
<pb:KR4h0040_SBCK_029-4a>¶
囘觀盛德張弓射雉武且力白鷗之翼没江波抽¶
絃去軫君謂何¶
　　　人名¶
　　　　和蕭十六　孔　平仲¶
式㣲子歎歸期滯踈鍾皓月僧䆫睡滿郭丹楓已¶
送秋李白桃紅春又至綠楊朱戸鎖娉婷燕趙壹¶
笑誰相視紅顔回眄能溺人有若大川無際涘吾¶
曹操行薄雲天去險就平當擇地嚴君平昔敎諸¶
子肯向贛江爲此事勿捐仁義縱歡娛力與主張¶
興廢墜不才疆使酬杜詩搦管能令言鄙志¶
<pb:KR4h0040_SBCK_029-4b>¶
　　　郡名¶
　　　　郡名詩呈吕元鈞　孔　平仲¶
相人觀久逺要且視資質酒酸本多甘絹敗爲少¶
密公家渭川後端亮氣不屈播移雖裔土寧妥如¶
舊蓽優游歸孔聖坎壈笑趙壹儻來等榮辱所遇¶
順勞佚道閤接談賔文房散書帙當其泰定時海¶
宇更無物耳目并已忘何心蘄冕黻忽聞韶曲奏¶
更覺巴音失温純比金玉清越勝琴瑟似追少陵¶
歩眞得建安骨從今益淬厲及此舒長日唱酬安¶
敢同心欽但齋栗¶
<pb:KR4h0040_SBCK_029-5a>¶
　　　藥名¶
　　　　登湖州銷暑樓　陳　亞¶
重樓肆登賞豈羨石爲廊風月前湖近軒䆫半夏¶
凉罾青識漁浦芝紫認仙鄉却恐當歸闕&KR0109;靈爲¶
别傷¶
　　　　荆州即事五首¶
　　　　　　　　　　　　　　黄　庭堅¶
四海無逺志一溪甘遂心牽牛避洗耳臥著桂枝隂¶
前湖後湖水初夏半夏凉夜闌鄉夢破一鴈度衡陽¶
垂空青幕六一一排風開石友常思我預知子能來¶
<pb:KR4h0040_SBCK_029-5b>¶
幽瀾泉石綠閉門聞啄木運柴胡奴歸車前挂生鹿¶
雨如覆盆來平地沒牛&KR0176;回望無夷陵天南星斗濕¶
　　　建除¶
　　　　重贈徐天隱　黄　庭堅¶
建極臨萬邦稽古　陛下聖除書日日下有耳家¶
相慶滿意見升平父老扶杖聽平生所傳聞似¶
仁祖德性定鼎百世長櫜弓四夷靜執事當在朝¶
官冷殊未稱破帽風欹欹簡易不騎乘危顚相扶¶
持泉石共嘲詠成樂澗阿中傲世似未敬收潦下¶
秋船期公拜嘉命開元命觀事身得見全盛閉門¶
<pb:KR4h0040_SBCK_029-6a>¶
長蓬蒿或許老夫病¶
　　　八音¶
　　　　八音歌答黄魯直　晁　補之¶
金蘭况同心莫樂新相知石田罹清霜念此百草¶
腓絲㸔煑&KR1472;吐士聽憤悱語竹馬非妙齡羙人恐¶
遲暮匏繫魯東家今君尚天涯土膏待陽燀氣至¶
如咄嗟革薄不可廓士迫下流惡木無松栢心蝎¶
處螻蟻託¶
　　　四聲¶
　　　　還鄉展省道中作四聲詩寄豫章僚友¶
<pb:KR4h0040_SBCK_029-6b>¶
　　　　　　　　　　　　　　孔　平仲¶
蕭灘波潺湲巴丘山崔嵬江天如相迎風吹浮雲¶
開思鄉人皆然惟予頻歸來松楸彌青鮮舂容生¶
泉臺乆雨水&KR0541;長泱漭似海廣葦底解小艇曉起¶
蕩兩槳早飯野篠下鳥語靜愈響有酒我不飲引¶
領但子想四際又暮夜意詣尚未到繫䌫坐樹䕃¶
嘒嘒厭聚噪徑歩氣向暝岸嘯韻自報内顧自慰¶
幸比歳屢拜掃執熱逼入伏一葉益局促日落月¶
欲出豁若脱桎梏木色鬱碧幄竹節削綠玉赤脚¶
踏白石宿泊得沐浴¶
<pb:KR4h0040_SBCK_029-7a>¶
　　　藏頭¶
　　　　寄賈宣州　孔　平仲¶
高㑹當年喜得曹日陪宴衎自忘勞力回天地君¶
應憊心狹乾坤我尚豪豕亥論書非素學子孫干¶
祿有東臯十年求友相知寡分付長松䕃短蒿¶
　　　　呈章子平　孔　平仲¶
王駱聲華星斗傍方州投老憇甘棠木逃剪伐枝¶
長碧石耐䥴磨性有常巾禇藏經勤問學子孫傳¶
業富文章十年留落歸何暮日聽除書侍玉皇¶
　　　離合¶
<pb:KR4h0040_SBCK_029-7b>¶
　　　　藥名離合四時四首　孔　平仲¶
草滿南園綠青青復間紅花開不擇地錦繡逕相¶
通¶
漿寒飲一石蜜液和巖桂心渇望天南星河粲垂¶
地¶
參旗挂綵木通夕凉如水銀漢耿半天河橋暝煙¶
紫¶
雪片擁頽垣衣裘冷如甲香醪不滿榼藤枕欹殘¶
臈¶
　　　回紋¶
<pb:KR4h0040_SBCK_029-8a>¶
　　　　泊鴈　王　安石¶
泊鴈鳴深渚收霞落晚川柝隨風歛陣樓映月低¶
弦漠漠汀帆轉幽幽岸火然壑危通細路溝曲繞¶
平田¶
　　　一字至十字¶
　　　　詠竹　文　同¶
竹竹森寒㓗緑湘江濵渭水曲帷幔翠錦戈矛蒼¶
玉心虛異衆草節勁踰凡木化龍杖入仙陂呼鳯¶
律鳴神谷月娥巾帔靜苒苒風女笙竽清簌簌林¶
間飲酒碎影揺罇石上圍棊輕隂覆局屈大夫逐¶
<pb:KR4h0040_SBCK_029-8b>¶
去徒悦椒蘭陶先生歸來但尋松菊若論檀欒之¶
操無敵於君欲圖瀟洒之姿莫賢於僕¶
　　　兩頭纎纎¶
　　　　兩頭纎纎二首　張　舜民¶
兩頭纎纎織女梭半白半黒右軍鵝腷腷&KR0553;&KR0553;石¶
子坡磊磊落落大風歌¶
兩頭纎纎蠒綰絲半白半黒蠅蠧之腷腷&KR0553;&KR0553;母¶
赴兒磊磊落落忠臣詞¶
　　　五雜組¶
　　　　五雜組四首　孔　平仲¶
<pb:KR4h0040_SBCK_029-9a>¶
五雜組垂衣裳徃復來就桀湯不&KR0023;已剪夏商¶
五雜組花木春徃復來江湖人不&KR0023;已議和親¶
五雜組錦繡叚徃復來隨陽鴈不&KR0023;已猶仕宦¶
五雜組朝霞明徃復來車馬行不&KR0023;已方用兵¶
　　　了語不了語¶
　　　　了語(效晉顧愷之殷仲堪)孔　平仲¶
公餗欲成忽覆鼎銀缾汲絕還沉井乳虎咆哮落¶
深穽青萍一揮㫁人頸¶
　　　　不了語(效唐雍&KR0073;)孔　平仲¶
無言以手尋珮環寒暑迭運彫朱顔八駿踏地幾¶
<pb:KR4h0040_SBCK_029-9b>¶
時徧六龍駕日何年閑¶
　　　難易言¶
　　　　難易言二首(效韋應物)蘇　舜欽¶
擬把鈆刀伐丹桂欲坐眢井攀青天排羅嬰兒拒¶
九虎未若以道干貴權¶
地上拾芥亦細碎掌裏數文猶苦辛脱使擿丸下¶
峻阪未若以財而發身¶
　　　聯句¶
　　　　劒聯句(范仲淹/歐陽脩/&KR0364;宗諒)¶
聖人作神兵以定天下厄(范)&KR0214;尤發靈機干將構¶
<pb:KR4h0040_SBCK_029-10a>¶
雄績(歐)槖籥天地開鑪冶隂陽闢(&KR0364;)南帝輸火精¶
西皇降金液(歐)炎炎崑崗熒洶洶洪河擘(范)雷霆¶
助意氣日月淪精魄(&KR0364;)神氣不在天錯落就三尺¶
(歐)直淬臨溪泉横磨太行石(歐)雄雌威並立晝夜¶
光相射(范)提擕風雲生指顧煙霞寂(&KR0364;)堅剛正人¶
心耿介志士跡(歐)初疑成夏鼎魑魅世所識(&KR0364;)又¶
若引呉刀犀象謂無隔(范)截波虬尾滑脱浪鯨牙¶
直(歐)頑水挂隂雷皎月乘孤隙(歐)河角起彗氣雲¶
罅露秋碧(范)曉鐔星斗爛夜匣飛龍宅(范)舞酣霰¶
雪回彈俊球琳擊(&KR0364;)鮮揺霅水光膩亂湘山色(&KR0364;)¶
<pb:KR4h0040_SBCK_029-10b>¶
青蛟渇雨瘦素虺蟠霜瘠(歐)清敲鏘以鳴寒姿堅¶
且澤(范)&KR0017;類䘮影響佞黨摧肝膈(歐)一旦㑹神武¶
四海屠兇逆(范)周王奉天討商郊千里赤(歐)楚子¶
揚軍聲秦師萬首白(范)祥輝冠呉楚殺氣横燕易¶
(范)與君斬鼇足八極停震虩(歐)翁君刜鵬翼三辰¶
増煥赫(范)莫使化猿翁辱我爲幻惑(范)莫使暴虎¶
人屈我執仇敵(&KR0364;)尊嚴侯冠冕左右舞干戚(歐)功¶
成不可留延年空霹&KR0430;(范)¶
　　　　風琴聯句(謝濤希深/梅堯臣聖俞)¶
竅竹漏天風張絃擬嶧桐佳名從此得妙響未曽¶
<pb:KR4h0040_SBCK_029-11a>¶
窮(希深)夜靜危臺上人閑皎月中依依聽不足秋¶
露滿蘭叢(聖俞)¶
　　　　悲二子聯句(二子謂穆脩凌孟陽/蘇舜元才翁蘇舜欽子美)¶
有客自逺方來以二子説穆子疾病初家事巨細缺鄰人¶
苦其求(才翁)醫師久已决案盃小大空布被旁午裂餘喘¶
尚能皷(子美)老憤知已結目凄望羊泓髭㫁反喟茁憂酸¶
繫餘生(才翁)噑　留永訣語妻後日計書䇿未可徹敎子¶
立丗資(子美)圓曲勿自恱吾屬何流離衆人方草竊凌子¶
乆道路(才翁)十口著羈絏恰旅重江間正值大饑節既無裹¶
飯交(子美)疾走繼麤糲又無執漿人及時沃枯渴惜哉殞¶
<pb:KR4h0040_SBCK_029-11b>¶
天命(才翁)痛焉在親絰帝胡生爾身世復稱其傑¶
胷伏氣萬丈(子美)腸貯怨百折艱難泊風波憔悴¶
墮霜雪乆僕勤龍鍾(才翁)弱女癡䠥&KR0887;文隨寒餓¶
空道與煙焰㓕魂兮竟何歸(子美)去矣不得别長¶
府豈無財莫濟醫藥切太倉豈無粟(才翁)莫解腹¶
腸熱天子聖在上海内清欲澈伊人胡不官(子美)¶
既死安得活朝青與暮紫神喜天下軋昂車與怒¶
馬(才翁)門滿道不絕之子苟間厠斯民乃貪餮高¶
亢世弗親(子美)方嚴鬼所掣敢言才足珍寧免否¶
來齧思潜涙輒抽(才翁)慘舊面成耋舉目此牢落¶
<pb:KR4h0040_SBCK_029-12a>¶
側身今鄙媟箴言耳空虚(子美)險論口卼臲作詩¶
告石梁聊以慰寒骨(才翁)¶
　　　　地動聯句(蘇舜元舜欽叔才舜元舊字)¶
大荒孟冬月(叔才)末旬高舂時日腹昬盲倀(子美)¶
風口鳴嗚咿萬靈困隂戚(叔才)百植嗟陽衰濃寒¶
有勝氣(子美)大凍無敗期六指忽揺拽(叔才)羣蹠¶
初奔馳丸銅落蟾吻(子美)始異張渾儀列宿犯天¶
紀(叔才)預驗漢志辭民甍函皷舞(子美)禁堞彊崩¶
離坐駭市聲死(叔才)立怖人足踦垣途重車僨(子)¶
(美)急傳壯馬欹陵阜動撫手(叔才)礫塊當揚箕停¶
<pb:KR4h0040_SBCK_029-12b>¶
汚有亂浪(子美)僵木無靜枝衆啄不暇息(叔才)沓¶
嶂驚欲飛踊塔撼鐸碎(子美)安流蕩舟疲倒壺䘮¶
午漏(叔才)顚巢駭眠鴟居人眩眸子(子美)行客勞¶
髑兒南北頓儵忽(叔才)西東播戎夷四鎭一毛重¶
(子美)百川寸涔微斗藪不知大(叔才)軒輊主者誰¶
共工豈復愁(子美)富媼安得爲寧無折軸患(叔才)¶
頓易崩山悲衆蟄不安土(子美)羣毛難麗皮驚者¶
去靡所(叔才)仆或如見擠轟雷下簷瓦(子美)决玉¶
傾倉粢雙顚太室吻(叔才)四躍宸庭螭萬宇變旋¶
室(子美)百城如轉機念此大菑患(叔才)必由政瘕¶
<pb:KR4h0040_SBCK_029-13a>¶
疵勝社勇厥氣(子美)孤陽病其威傳是下乘上(叔)¶
(才)亦曰尊屈卑夫惟至靜者(子美)猶不可保之况¶
乃易動物(叔才)何以能自持高者恐顚墜(子美)下¶
者當鎭綏天戒豈得慢(叔才)肉食冝自思變省孽¶
可息(子美)損降禍可違願進小臣語(叔才)兼爲丹¶
扆規偉哉聦明主(子美)勿遺地動詩(叔才)¶
　　　集句¶
　　　　送呉顯道　王　安石¶
五湖大浪如銀山問君西遊何當還以手撫膺坐¶
長歎空手無金行路難丈夫意有在吾徒且加餐¶
<pb:KR4h0040_SBCK_029-13b>¶
屏風九疊雲錦張千峯如連環上有横河斷海之¶
浮雲可望不可攀飛空結樓臺動影褭窕冲融間¶
沛然乘天遊下㸔塵世悲人寰泊舟潯陽郭去去¶
翔寥廓君今幸未成老翁衰老不復如今樂¶
　　　　戲贈湛源　王　安石¶
恰有三百青銅錢憑君爲筭小行年坐中亦有江¶
南客自斷此生休問天¶
　　　　與北山道人　王　安石¶
可惜昻藏一丈夫生來不讀半行書子雲識字終¶
投閣幸是元無免破除¶
<pb:KR4h0040_SBCK_029-14a>¶
　　　　示蔡天啓　王　安石¶
身着青衫騎白馬日馳三百尚嫌遲心源落落堪¶
爲將却是君王未備知¶
　　　　烝然來思　王　安石¶
　　烝然來思送程公也公來以薧麋饋我我飲¶
　　餞之率西水滸故作是詩¶
念我獨兮亦莫我顧烝然來思程伯休父我有旨¶
酒爾殽伊脯酌言醻之式歌且舞不留不處適彼¶
樂土言秣其馬率西水滸有客宿宿于時語語山¶
有橋松江有渚式遄其歸不我與作此好歌倡予¶
<pb:KR4h0040_SBCK_029-14b>¶
和女¶
　　　　集杜詩句(&KR0009;孫元忠)孔　平仲¶
君不見瀟湘之山衡山高八月秋高風怒號草木¶
黄落龍正蟄哀鴻獨呌求其曹男兒生無所成頭¶
皓白漂零已是滄浪客呼兒覔紙一題詩此心炯¶
炯君應識¶
皇朝文鑑巻第二十九¶
