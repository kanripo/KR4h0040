# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:03.117885
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0455-013皇朝文鑑-卷第十三.
<pb:KR4h0040_SBCK_013-1a>¶
皇朝文鑑卷第十三¶
　詩¶
　　樂府歌行(雜言附)¶
　　　桃花犬歌呈修史錢侍郎　李　至¶
　　　江南春　寇　準¶
　　　西遊曲　錢　易¶
　　　伐&KR0068;篇　路　振¶
　　　呉中曉寒曲　王　琪¶
　　　清輝殿觀明皇山水石字歌應制(王琪)¶
　　　鵯鵊詞　歐陽　脩¶
<pb:KR4h0040_SBCK_013-1b>¶
　　　明妃曲　歐陽　脩¶
　　　廬山髙贈同年劉中允歸南康(歐陽脩)¶
　　　紫石屏歌　歐陽　脩¶
　　　山鳥　梅　堯臣¶
　　　送撫州通判𡊮世弼寺丞　梅　堯臣¶
　　　永叔月石硯屏　蘇　舜欽¶
　　　荒田行　劉　敞¶
　　　桃源行　王　安石¶
　　　食&KR0112;行　王　安石¶
　　　杜甫𦘕像　王　安石¶
<pb:KR4h0040_SBCK_013-2a>¶
　　　題燈　陳　烈¶
　　　鞠歌行　張　載¶
　　　君子行　張　載¶
　　　上書行　劉　攽¶
　　　&KR0791;陵徐生歌　劉　攽¶
　　　熙州行　劉　攽¶
　　　江南曲　沈　括¶
　　　織婦怨　文　同¶
　　　自君之岀矣　文　同¶
　　　五原行　文　同¶
<pb:KR4h0040_SBCK_013-2b>¶
　　　法惠寺横翠閣　蘇　軾¶
　　　於潜僧縁筠軒　蘇　軾¶
　　　河復　蘇　軾¶
　　　禽言二首　蘇　軾¶
　　　書王定國所藏煙江疊嶂圖(蘇軾)¶
　　　書晁說之考牧圖後　蘇　軾¶
　　　鶴歎　蘇　軾¶
　　　荔枝歎　蘇　軾¶
　　　東方書生行　蘇　轍¶
　　　和謝公定征南謡　黄　庭堅¶
<pb:KR4h0040_SBCK_013-3a>¶
　　　以團茶洮州緑石研贈無咎文潜(黄庭堅)¶
　　　贈送張叔和　黄　庭堅¶
　　　平南謡　楊　蟠¶
　　　打麥　張　舜民¶
　　　勿去草　楊　傑¶
　　　妾薄命　陳　師道¶
　　　古墨　陳　師道¶
　　　　桃花犬歌呈修史錢侍郎　李　至¶
宫中有犬桃花名絳繒圍頸懸金鈴　先皇爲愛¶
馴且異指顧之閒知上意珠簾未卷扇未開桃花¶
<pb:KR4h0040_SBCK_013-3b>¶
揺尾長生至夜靜不離香砌眠朝飢秪傍御牀餧¶
彩雲路熟不勞牽瑶草風微有時吠無何軒后鑄¶
鼎成忽遺弓劒弃寰瀛迢迢松闕伊川上遠逐龍¶
輴十數程兩皆漣漣似垂淚骨見毛寒頓憔悴萬¶
人見者倍傷心微物感思猶若是韓盧備獵何足¶
嘉西旅充庭豈爲瑞聞君奉詔修實録一字爲褒¶
應不曲白魚赤鴈且勿書願君書此懲浮俗¶
　　　　江南春　冦　準¶
波渺渺柳依依孤村芳草逺斜日杏花飛江南春¶
盡離腸斷蘋滿汀洲人未歸¶
<pb:KR4h0040_SBCK_013-4a>¶
　　　　西遊曲　錢　易¶
花銷秋老白日短敗紅荒緑迷空舘擬將清血洒¶
昭陵幽谷蛇啼半山晚十年辭家勤獻書王孫不¶
許延公車江頭祖廟𥙊無血重門生草寒離離我¶
有黄金三尺劒姦骨餘㾗古波艶佩入函𨵿無故¶
人玉握凋零七星暗¶
　　　　伐&KR0068;篇　路　振¶
伐&KR0068;何所山之巓秋風騷颾棘子丹折根破柢堅¶
且頑斸夫趑趄汗汙顔攅鋒束芒趨道還　之森¶
森繚長藩暮冬號風雪暗天漏寒不鳴守犬眠主¶
<pb:KR4h0040_SBCK_013-4b>¶
人堂上多金錢東陵暴客來窺垣舉手觸鋒身隕¶
顚千矛萬㦸爭後先襟袖結裂不可揎蹠破指傷¶
流血殷神離氣沮走蹁蹮數尺之墻弗復攀索頭¶
醜奴搔河壖朔方屯師連七年木波馬領沙塡塡¶
氣脉不絶如喉咽官軍虎怒思吼軒強弩一發山¶
河穿將不叶謀空即安翫養小醜成兇顚推芻挽¶
粟徒喧喧邊臣無心靜國艱爲余諷此伐棘篇¶
　　　　吳中曉寒曲　王　琪¶
大澤穹天莽同色碧瓦閶門曉花白石岩左右斷¶
行人洞庭一夜冰千尺曾持漢節單于北雪舞金¶
<pb:KR4h0040_SBCK_013-5a>¶
山風卷磧却憐凍足幸雙摧一生不向胡廷屈今¶
年補郡來南州中吳風土清且柔令嚴氣正天地¶
肅忽驚身&KR0013;貂葺裘玉蘭酒熟金醅溢大白連雲¶
尚難敵長松雖老不須憂幾日紅梅斷消息¶
　　　　清輝殿觀唐明皇山水石字歌應制¶
　　　　　　　　　　　　　　王　琪¶
皇家四葉恢聖功天臨日燭清華戎漢條靜治洽¶
柔教堯心稽古開神聦有唐英主稱好文仙毫灑¶
落驅風雲壯哉山水有竒字煥乎八法存翠珉自¶
從棄置咸陽道蘚駮煙滋委宫草天開神賛㑹休¶
<pb:KR4h0040_SBCK_013-5b>¶
辰甄改再作皇居寶如何淪廢三百春迎逢睿鍳¶
來紫宸奎鈎粲粲光華動羣玉森森氣象新丹籞¶
春妍瑞靄深文梁藻棟結芳林鴻翔鳯翥徑方文¶
杯流泉涌蒙親臨鯫臣榮幸從金輿鈎婉魂驚拭¶
目初多慙攬筆非清藻唯慶千齡際帝圖¶
　　　　鵯鵊詞(效王建作)歐陽　脩¶
龍樓鳳閣鬱崢嶸深宫不聞更漏聲紅紗蠟燭愁¶
夜短緑䆫鵯鵊催天明一聲兩聲人漸起金井轆¶
轤聞汲水三聲四聲促嚴粧紅靴玉帶奉君王萬¶
年枝軟風露濕上下枝間　聲轉急南衙促仗¶
<pb:KR4h0040_SBCK_013-6a>¶
三衛列九門放鑰千官入重城禁籞𤨏池臺此鳥¶
飛從何處來君不見潁河東岸村陂闊山禽野鳥¶
常嘲&KR1116;田家惟聽夏鷄聲(鵯鵊京西村/人謂之夏鷄)夜夜壠頭¶
耕曉月可憐此樂獨吾知眷戀君恩今白髮¶
　　　　明妃曲　歐陽　脩¶
漢宫有佳人天子初未識一朝隨漢使逺嫁單于¶
國絶色天下無一失難再得雖能殺𦘕工於事竟¶
何益耳目所及尚如此萬里安能制夷狄漢計誠¶
已拙女色難自誇明妃去時淚灑向枝上花狂風¶
日暮起飄泊落誰家紅顔勝人多薄命莫怨春風¶
<pb:KR4h0040_SBCK_013-6b>¶
當自嗟¶
　　　　廬山髙贈同年劉中允歸南康(歐陽脩)¶
廬山髙哉幾千仞&KR0006;根盤幾百里嶻然屹立乎長¶
江長江西來走其下是爲揚瀾左里&KR0006;洪濤巨浪¶
日夕相舂撞雲消風止水鏡靜泊舟登岸而遠望¶
&KR0006;上摩青蒼以晻靄下壓后土之鴻厖試徃造乎¶
其間&KR0006;攀縁石磴窺空谾千巖萬壑響松檜懸崖巨¶
石飛流淙水聲聒聒亂人語六月飛雪灑石矼仙¶
翁釋子亦徃徃而逢&KR0006;吾甞惡其學幻而言哤但¶
見丹崖翠壁遠近映樓閣晨鍾暮鼔杳靄羅幡幢¶
<pb:KR4h0040_SBCK_013-7a>¶
幽花野草不知其名&KR0006;風吹露濕香澗谷時有白¶
鶴飛來雙幽尋逺去不可極便欲絕世遺紛痝羡¶
君買田築室老其下挿秧盈疇&KR0006;釀酒盈缸欲令¶
浮嵐暖翠千萬狀坐臥常對乎軒䆫君懷磊砢有¶
至寶世俗不辨珉與玒策名爲吏二十載青衫白¶
首困一邦寵榮聲利不可以苟屈&KR0006;自非青雲白¶
石有深&KR0208;其氣兀硉何由降丈夫壯節似君少嗟¶
我欲說安得巨筆如長杠¶
　　　　紫石屏歌&KR0009;蘇子美　歐陽　脩¶
月從海底來行上天東南正當天中時下照千尺¶
<pb:KR4h0040_SBCK_013-7b>¶
潭潭心無風月不動倒影射入紫石巖月光水㓗¶
石瑩淨感此隂魄來中潜自從月入此石中天有¶
兩耀分爲三清光萬古不磨滅天地至寶難藏緘¶
天公呼雷公夜持巨斧隳嶄巖墮此一片落千仞¶
皎然寒鏡在玉奩蝦蟇白兎走天上空留桂影猶¶
杉杉景山得之惜不得贈我意與千金兼自云每¶
到月滿時石在暗室光出簷大哉天地閒萬怪難¶
悉談嗟予不度量每事思窮探欲將兩耳目所及¶
而與造化爭毫纎煌煌三辰行日月尤尊嚴若今¶
下與物爲比(去/聲)擾擾萬類將誰瞻不然此石竟何¶
<pb:KR4h0040_SBCK_013-8a>¶
物有口欲說嗟如鉗吾竒蘇子胷羅列萬象中包¶
含不惟胷寛膽亦大屢出言語驚愚凡自吾得此¶
石未見蘇子心懷慚不經老匠先指決有手誰敢¶
施鐫鑱呼工𦘕石持&KR0009;似幸子留意其無謙¶
　　　　山鳥　梅　堯臣¶
婆餅焦兒不食爾父向何之爾母山頭化爲石山¶
頭化石可奈何遂作微禽啼不息¶
　　　　送撫州通判𡊮世弼寺丞　梅　堯臣¶
㠶䟽䟽纎緑蒲二十四幅輕江湖髙秋逆水上天¶
去朝過𤓰步暮濡須長風沙頭問鯉魚大孤山側¶
<pb:KR4h0040_SBCK_013-8b>¶
鳴寒鳥魚腹無書報家信慿烏爲到西山區西山¶
松栢應更好及取之官來拜掃¶
　　　　永叔月石硯屏歌　蘇　舜欽¶
日月行上天下照萬物根向之生榮背則死故爲¶
萬物生死門東西兩交征晝夜不暫停胡爲號山¶
石留此皎月痕常存桂樹散踈隂有若圖𦘕成永¶
叔得之不能曉作歌使我窮其源且疑月入此石¶
中分此兩曜三處明或云蟾　蜍好溪山逃遁¶
出月不可𨵿浮波穴石恣所樂常娥孤坐&KR0004;不覺¶
玉杵夜無聲無物來搗藥常娥驚推輪下天自尋¶
<pb:KR4h0040_SBCK_013-9a>¶
捉遶地掀江踏山岳二物驚奔不復見留此玉輪¶
之迹在青壁風雨不可剥此&KR0003;亦詭異予知未精¶
確物有無情自相感不閒幽微與髙邈老蚌吸月¶
月降胎水犀望星星入角彤霞爍石變靈砂白虹¶
貫巖生美璞此乃西山石乆爲月照著歲乆光不¶
滅遂有團團月寒輝籠籠出輕霧坐對不復嗟殘¶
缺蝦蟇從汝惡觜吻可能食此清光没玉川子若¶
在見必喜不徹此雖隱石中時有靈光發土怪山鬼¶
不敢近照之僵仆肝腦裂有如君上明下燭萬類¶
無遁形光艷百世無虧盈¶
<pb:KR4h0040_SBCK_013-9b>¶
　　　　荒田行　劉　敞¶
大農棄田避征役小農挈家就兵籍良田茫茫少¶
耕者秋來雨止生荆棘縣官募兵有著令募兵如¶
率官有慶從今無復官勸農還逐魚盬作亡命¶
　　　　桃源行　王　安石¶
望夷宫中鹿爲馬秦人半死長城下避世不獨商¶
山翁亦有桃源種桃者此來種桃經幾春採花食¶
實枝爲薪兒孫生長與世隔雖有父子無君臣漁¶
郎漾舟迷遠近花閒相見驚相問世上那知古有¶
秦山中豈料今爲晉聞道長安吹戰塵春風回首¶
<pb:KR4h0040_SBCK_013-10a>¶
一霑巾重華一去寧復得天下紛紛經幾秦¶
　　　　食&KR0112;行　王　安石¶
周公兄弟相殺戮李斯父子夷三族富貴常多患¶
禍嬰貧賤亦復難爲情自隨衣食南與北至親安¶
能常在側謂言&KR0112;熟同一炊歘見隴上黄離離遊¶
人中道忽不返從此食&KR0112;還心悲¶
　　　　杜甫𦘕像　王　安石¶
吾觀少陵詩謂與元氣侔力能排天斡九地壯顔¶
毅色不可求浩蕩八極中生物豈不稠醜妍巨細¶
千萬殊竟莫見何以雕鎪惜哉命之窮顚倒不見¶
<pb:KR4h0040_SBCK_013-10b>¶
收青衫老更斥餓走半九州瘦妻僵前子仆後攘¶
攘盗賊森戈矛吟哦當此時不廢朝廷憂甞願天¶
子聖大臣各伊周寧令吾廬獨破受凍死不忍四¶
海赤子寒颼飀傷屯悼屈止一身嗟時之人我所¶
羞所以見公像再拜涕泗流推公之心古亦少願¶
起公死從之游¶
　　　　題燈　陳　烈¶
富家一椀燈太倉一粒粟貧家一椀燈父子相聚¶
哭風流太守知不知惟恨笙歌無妙曲¶
　　　　鞠歌行　張　載¶
<pb:KR4h0040_SBCK_013-11a>¶
鞠歌胡然&KR0006;邈余樂之不猶宵耿耿其尚寐日孜¶
孜焉繼予乎厥修井行惻&KR0006;王收曰曷賈不售&KR0006;¶
阻德音其幽幽述空文以繼志&KR0006;庶感通乎來古¶
搴昔爲之純英&KR0006;又申申其以告鼔弗躍&KR0006;麾弗¶
前千五百年寥哉寂焉謂天實爲&KR0006;則吾豈敢羌¶
審已&KR0006;乾乾¶
　　　　君子行　張　載¶
君子防未然見幾天地先開物象未形弭灾憂患¶
前公旦立無方不恤流言喧將聖見亂人天厭懲¶
孤偏竊攘豈予思𤓰李安足論¶
<pb:KR4h0040_SBCK_013-11b>¶
　　　　上書行　劉　攽¶
仕不至二千石賈不至五百萬此事夸者憂而非¶
志士歎君不見下邳少年受書起幄中運籌制千¶
里功成不受三萬戸拂衣歸從赤松子君不見計¶
然半策誅強吳鴟夷扁舟浮五湖三致千金不自¶
擅至今籍籍宗陶朱大賢富貴不爲已心事邈與¶
常人殊逢時致身如反手雲烝龍變無時無君勿¶
愛上書獻賦稱賢豪剌繡𠋣市相矜高丈夫昔曾¶
𥬇徒勞商賈旦旦爭錐刀¶
　　　　&KR0791;陵徐生歌　劉　攽¶
<pb:KR4h0040_SBCK_013-12a>¶
&KR0791;陵徐生老且迂一心區區長信書拜章北闕三¶
待報意欲霍氏安無虞那知世主心不同積惡未¶
極難爲功徙薪曲突事不爾壯侯幾人當受封髙¶
岸爲谷丘淵移魯酒之薄邯鄲圍人生快已各以¶
時舊意望君君不思¶
　　　　熈州行　劉　攽¶
自胡請盟供貢職𨵿西二紀剽兵革胡人歲來受¶
金帛地雖國本胡不惜帝家將軍勇無敵謀如轉¶
圜心匪席精誠動天天不隔鑿空借籌皆碩畫賈¶
生屬國試五餌買臣朔方發十策偏師倐然盡西¶
<pb:KR4h0040_SBCK_013-12b>¶
海一月三捷猶餘力百蠻解辮慕冠帶五郡掃地¶
開城壁葱嶺陂陁蒲類深回𥬇秦并與禹績尚書¶
論功易等差御史行封自明白武功貤爵十萬金¶
徹侯印組丈二尺奮行過望理自爾少從進熟來¶
無極憶昔漢武開西域天下騷然苦征役哀痛輪¶
臺置肥美割棄造陽捐斗僻豈知洮河宜種稻此¶
去涼州皆白麥女桑被野水泉甘吳兒力耕秦婦¶
織行子雖爲萬里程居人坐盈九年食熈州歡娛¶
軍事息天王聖明丞相直¶
　　　　江南曲　沈　括¶
<pb:KR4h0040_SBCK_013-13a>¶
新秋拂水無行跡夜夜隨潮過江北西風卷雨上¶
半天渡口微涼含晚碧城頭鼔響月脚垂天際籠¶
煙鏁山色高樓索莫臨長陌黄竹一聲無北客時¶
平田苦少人耕唯有蘆花滿江白¶
　　　　織婦怨　文　同¶
擲梭兩肘倦踏籋雙足趼三日不住織一疋&KR0138;可¶
剪織處畏風日剪時審刀尺皆言邊幅好自愛經¶
緯密昨朝持入庫何事監官怒大字彫印文濃和¶
油墨汙父母抱歸舍抛下中門下相看各無語淚¶
迸若傾瀉質錢解衣服買&KR0093;添上軸不敢輒下機¶
<pb:KR4h0040_SBCK_013-13b>¶
連宵停火燭當須了租賦豈暇恤襦袴前知寒切¶
骨甘心肩骭露里胥踞門限叫罵嗔納晚安得織¶
婦心變作監官眼¶
　　　　自君之出矣　文　同¶
自君之出矣弔影度晨夕中門一步地未省有行¶
迹閨闈足儀檢常恐犯繩尺欲&KR0009;錦字書知誰者¶
云的¶
　　　　五原行　文　同¶
雲蕭蕭草搖落風吹黄沙昏寂寞胡兒滿窟臥寒¶
日卓旗繫馬人一匹夜來烽火連篝起銀鶻呼兵¶
<pb:KR4h0040_SBCK_013-14a>¶
<pb:KR4h0040_SBCK_013-15a>¶
臺遊人尋我舊遊處但覔吳山横處來¶
　　　　於潜僧緑筠軒　蘇　軾¶
可使食無肉不可使居無竹無&KR0079;令人瘦無竹令¶
人俗人瘦尚可肥俗士不可醫旁人𥬇此言似髙¶
還似癡若對此君仍大嚼世間那有楊州鶴¶
　　　　河復　蘇　軾¶
熈寧十年秋河決澶淵注鉅野入淮泗自澶魏以¶
北皆絶流而齊楚大被其害彭門城下水二丈八¶
尺七十餘日不退吏民疲於守禦十月十三日澶¶
州大風終日既止而河流一枝已復故道聞之喜¶
<pb:KR4h0040_SBCK_013-15b>¶
甚庶幾可塞乎乃作河復詩歌之道路以致民願¶
而迎神休蓋守土者之志也¶
君不見西漢元光元封閒河決瓠子二十年鉅野¶
東傾淮泗滿楚人恣食黃河鱣萬里沙回封禪罷¶
&KR0004;遣越巫沈白馬河公未許人力窮薪蒭萬計隨¶
流下吾君仁聖如帝堯百神受職河神驕帝遣風¶
師下約束北流夜起澶州橋東風吹凍収微緑神¶
功不用淇園竹楚人種麥滿河淤仰看浮槎棲古¶
木¶
　　　　禽言二首　蘇　軾¶
<pb:KR4h0040_SBCK_013-16a>¶
南山昨夜雨西溪不可渡溪邊布榖兒勸我脫破¶
袴不辭脫袴溪水寒水中照見催租瘢(土人謂布/榖爲脫却)¶
(破/袴)¶
姑惡姑惡姑不惡妾命薄君不見東海孝婦死作¶
三年乾不如廣漢龐姑去却還(姑惡水鳥也俗云/婦以姑虐死故其)¶
(聲/云)¶
　　　　書王定國所藏煙江疊嶂圖(蘇軾)¶
江上愁心千疊山浮空積翠如雲煙煙耶雲耶逺¶
莫知煙空雲散山依然但見兩崖蒼蒼暗絶谷¶
中有百道飛來泉縈林絡石隱復見下赴谷口爲¶
<pb:KR4h0040_SBCK_013-16b>¶
奔川川平山開林麓斷小橋野店依山前行人稍¶
度喬木外漁舟一葉江吞天使君何從得此本㸃¶
綴毫末分清妍不知人閒何處有此景徑欲徃置¶
二頃田君不見武昌樊口幽絶處東坡先生留五¶
年春風揺江天漠漠暮雲捲雨山娟娟丹楓飜鵶¶
伴水宿長松落雪驚晝眠桃花流水在人世武陵¶
豈必皆神仙江山清空我塵土雖有去路尋無縁¶
還君此𦘕三歎息山中故人應有招我歸來篇¶
　　　　書晁&KR0003;之考牧圖後　蘇　軾¶
我昔在田閒但知羊與牛川平牛背穩如駕百斛¶
<pb:KR4h0040_SBCK_013-17a>¶
舟舟行無人岸自移我臥讀書牛不知前有百尾¶
羊聽我鞭聲如鼔鼙我鞭不妄發視其後者而鞭¶
之澤中草木長草長病牛羊尋山跨坑谷騰趠筋¶
骨強煙蓑雨笠長林下老去而今空見𦘕世閒馬¶
耳射東風悔不長作多牛翁¶
　　　　鶴歎　蘇　軾¶
園中有鶴馴可呼我欲呼之立坐隅鶴有顔色側¶
晲余豈欲臆對如鵩乎我生如&KR0009;良畸孤三尺長¶
頸閣瘦軀俛啄少許便有餘何至以身爲子娛驅¶
之上堂立斯須投以餅餌視若無嘠然長鳴乃下¶
<pb:KR4h0040_SBCK_013-17b>¶
趨難進易退我不如¶
　　　　荔枝歎　蘇　軾¶
十里一置飛塵&KR0069;五里一候兵火催塡坑赴谷相¶
枕藉知是荔枝龍眼來飛車跨山鶻横海風枝露¶
葉如新採宫中美人一破顔驚塵濺血留千載永¶
元荔枝來交州天寶歲貢取之涪至今欲食林甫¶
肉無人舉觴酹伯游我願天公怜赤子莫生尤物¶
爲瘡痏君不見武夷溪邊粟粒芽前丁後蔡相籠¶
加爭先取寵稱入貢今年鬪品充官茶吾君所乏¶
豈在此致養口體何陋耶洛陽相君忠孝家近時¶
<pb:KR4h0040_SBCK_013-18a>¶
亦進姚黄花¶
　　　　東方書生行　蘇　轍¶
東方書生多愚魯閉門讀書口生土䆫中白首抱¶
遺經自信此書傳父祖辟雍新說從上公&KR0634;除僕¶
射酬元功太常弟子不知數日夜吟諷如寒蟲四¶
方窺覘不能得一卷百金猶復惜康成頴逹棄塵¶
&KR0069;老&KR0389;瞿曇更出入舊書句句傳先師中途欲棄¶
還自疑東隣小兒識機㑹半年外舍無不知乘輕¶
策肥正年少齒踈唇腐眞堪𥬇是非得失付它年¶
眼前且買先騰踔¶
<pb:KR4h0040_SBCK_013-18b>¶
　　　和謝公定征南謡　黄　庭堅¶
傳聞交州初陸梁東連五溪西氐羗軍行不斷蠻¶
標盾謀主皆收漢叛亡合浦譙門腥血沸晉興城¶
下白骨荒謀臣異時坐致冦守臣今日愧包桑已¶
遣戈船下離水更分樓船浮豫章頗聞師出三鵶¶
路盡是中屯六郡良漢南食麥如食玉湖南驅人¶
如驅羊營平請榖三百萬祁連引兵九千里少府¶
私錢不可知大農計歲今餘幾土兵蕃馬貔虎同¶
蝮虵毒草篁竹中未論芻粟捐金費直愁瘴癘連¶
營空我思荆州李太守欲募蠻夷令自攻至今民¶
<pb:KR4h0040_SBCK_013-19a>¶
歌尹殺我州郡擇人誠見功張喬祝良不難得誰¶
借前箸開天聦詔書哀痛言語切爲民一洗橫尸¶
血摧鋒䧟堅賞萬戸塹山堙谷窮三穴南平舊時¶
頗臣順欲獻封疆請旄節廟謀猶計病中原豈知¶
一朝更屠滅天道從來不爭勝功臣好爲可喜&KR0003;¶
交州雞肋安足貪漢開九郡勞臣監吕嘉不肯佩¶
銀印徵側持戈敵百男君不見徃年瀕海未郡縣¶
趙佗閉𨵿罷朝獻老翁竊帝聊自娛白頭抱孫思¶
事漢孝文親遣勞苦書稽首請去黄屋車得一亡¶
十終不忍太宗之仁千古無¶
<pb:KR4h0040_SBCK_013-19b>¶
　　　　以團茶洮州緑石研贈無咎文潜¶
　　　　　　　　　　　　　　黄　庭堅¶
晁子智囊可以括四海張子筆端可以回萬牛自¶
我得二士意氣傾九州道山延閣委竹帛清都太¶
微望冕旒貝宫胎寒弄明月天網下罩一日收此¶
地要須無不有紫皇訪問冨春秋晁無咎贈君越¶
侯所貢蒼玉璧可烹玉塵試春色澆君胷中過秦¶
論斟酌古今來活國張文潜贈君洮州緑石含風¶
漪能淬筆鋒利如錐請書元祐開皇極第入思齊¶
訪落詩¶
<pb:KR4h0040_SBCK_013-20a>¶
　　　　贈送張叔和　黄　庭堅¶
張侯温如鄒子律能令隂谷&KR0112;生春有齊先君之¶
季女十年擇對無可人箕帚掃公堂上塵家風孝¶
友故相親廟中時薦南澗蘋兒女衣袴得補紉兩¶
家俱爲白頭計察公與人意甚眞吏能束縳老姦¶
手要使鰥寡無顰呻但回此光還照已平生倦學¶
皆日新我提養生之四印君家所有更贈君百戰¶
百勝不如一忍萬言萬當不如一黙無可簡擇眼¶
界平不藏秋毫心地直我肱三折得此醫自覺兩¶
踵生光輝團蒲日靜鳥吟時鑪薫一炷試觀之¶
<pb:KR4h0040_SBCK_013-20b>¶
　　　　平南謡　楊　蟠¶
海南山似刀溪惡如發弩溪山毒煙中人骨水有¶
蛟蜃陸犲虎蠻人傜賊行若飛縱火刼民殺官府¶
溪中之水漲赤血山頭積屍變成土經年鬪戰兵¶
已窮磔將屠城不可數官家發軍救死國萬里歡¶
喜得時雨誅擒凶黨功德髙海水一清奏歌舞山¶
非無險水非無阻有地不城城亦不武將民赤肉¶
致戈㦸口不能言心自苦¶
　　　　打麥　張　舜民¶
打麥打麥彭彭魄魄聲在山南應山北五月太陽¶
<pb:KR4h0040_SBCK_013-21a>¶
出東北才離海嶠麥尚青轉到天心麥已熟鶡旦¶
催人夜不眠竹鷄呼雨雲如墨大婦腰鎌出小婦¶
具筐逐上壠先捋青下壠已成束田家以苦乃爲¶
樂敢憚頭枯面焦黒貴人薦廟已嘗新酒醴雍容¶
㑹所親曲終厭飫勞僮僕豈信田家未入唇盡將¶
精好輸公賦次把斗升求市人麥秋正急又秧禾¶
豐歲自少凶歲多田家辛苦可奈何將此打麥詞¶
兼作挿禾歌¶
　　　　勿去草　楊　傑¶
勿去草草無惡若比世俗俗浮薄君不見長安公¶
<pb:KR4h0040_SBCK_013-21b>¶
卿家公卿盛時客如麻公卿去後門無車唯有芳¶
草年年加又不見千里萬里江湖濵觸目凄凄無¶
故人唯有芳草隨車輪一日還舊居門前草先除¶
草於主人實無負主人於草宜何如勿去草草無¶
惡若比世俗俗浮薄¶
　　　　妾薄命　陳　師道¶
主家十二樓一身當三千古來妾薄命事主不盡¶
年起舞爲主壽相送南陽阡忍着主衣裳爲人作¶
春妍有聲當徹天有淚當徹泉死者恐無知妾身¶
長自憐¶
<pb:KR4h0040_SBCK_013-22a>¶
　　　　古墨行　陳　師道¶
晁無斁有李墨半丸云　&KR0073;陵故物也徃於秦少¶
游家見李墨不爲文理質如金石亦　&KR0073;陵所賜¶
王平甫所藏者潘谷見之再拜云眞廷珪所作也¶
世惟王四學士有之與此爲二矣嗟乎世不乏竒¶
乏識者耳敬爲長句率無斁同作¶
秦郎百好俱第一墨丸如漆姿如石巧作松身與¶
鏡面借美於外非良質潘翁拜跪摩老眼一生再¶
見三歎息了知至鑒無遁形王家舊物秦家得君¶
今所有亦其亞伯仲小低猶子姪黄金白璧孰不¶
<pb:KR4h0040_SBCK_013-22b>¶
有古錦句囊聊可敵睿思殿裏春夜半燈火䦨殘¶
歌舞散自書細字答邊臣萬里風塵入長筭&KR0004;聞¶
橋山送弓劒寧知玉盌人間見夜光炎炎衝斗牛¶
㑹有太史占星變人生尤物不必有時一過目驚¶
老醜念子何忍遽磨研少待須㬰圖不朽明䆫淨¶
几風日暖有愁萬斛才八斗徑須脫帽管城公小¶
試玉堂揮翰手¶
<pb:KR4h0040_SBCK_013-23a>¶
¶
皇朝文鑑卷第十三¶
<pb:KR4h0040_SBCK_013-23b>¶
