# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:03.591194
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0455-023皇朝文鑑-卷第二十三.
<pb:KR4h0040_SBCK_023-1a>¶
皇朝文鑑卷第二十三¶
　詩¶
　　五言律詩¶
　　　泛溪　梅　堯臣¶
　　　發匀陵　梅　堯臣¶
　　　聞鴈　梅　堯臣¶
　　　和謝仲弓廷評栽竹　梅　堯臣¶
　　　覧含元殿基因想昔時朝會之盛且感其¶
　　　　　興廢　蘇　舜欽¶
　　　五哀詩(屈平/斛律丞相/李牧/&KR0303;大夫/馬伏波)¶
<pb:KR4h0040_SBCK_023-1b>¶
　　　　　　　　　　　　　　司馬　光¶
　　　訪徐沖晦　郎　簡¶
　　　即事　王　安石¶
　　　招丁元珍　王　安石¶
　　　半山春晚即事　王　安石¶
　　　定林　王　安石¶
　　　自白土村入北寺　王　安石¶
　　　和象之北軒書事　韓　維¶
　　　平居　王　安國¶
　　　明皇　鄭　獬¶
<pb:KR4h0040_SBCK_023-2a>¶
　　　送趙樞寺丞宰虔化縣　陶　弼¶
　　　岀嶺題石灰鋪　陶　弼¶
　　　同宋復古遊大林寺　周(光宗/御名)頥¶
　　　冬至　邵　雍¶
　　　晚涼閑歩　邵　雍¶
　　　重九登石閣　邵　雍¶
　　　悟人一言　邵　雍¶
　　　陳公廙園修禊事席上賦　程　顥¶
　　　和王正仲熈寧郊祀二十韻¶
　　　　　　　　　　　　　　劉　攽¶
<pb:KR4h0040_SBCK_023-2b>¶
　　　和鄭閎中仙居　陳　襄¶
　　　和子由初到陳州　蘇　軾¶
　　　過廣愛寺觀朱瑶畫　蘇　軾¶
　　　過淮　蘇　軾¶
　　　乗舟過賈收水閣二首　蘇　軾¶
　　　郊祀慶成　蘇　軾¶
　　　新年二首　蘇　軾¶
　　　倦夜　蘇　軾¶
　　　次韻王晦叔　蘇　軾¶
　　　次韻公定丗弼登北都東樓二首¶
<pb:KR4h0040_SBCK_023-3a>¶
　　　　　　　　　　　　　　黃　庭堅¶
　　　歳寒知松柏　黃　庭堅¶
　　　&KR0323;塞來享　黃　庭堅¶
　　　神宗皇帝挽詞二首　黃　庭堅¶
　　　次韻崔伯易席上所賦　黃　庭堅¶
　　　司馬文正公挽詞二首　黃　庭堅¶
　　　范忠文公挽詞二首　黃　庭堅¶
　　　和答錢穆父詠猩猩毛筆　黃　庭堅¶
　　　次韻秦少章&KR0303;適道贈答詩¶
　　　　　　　　　　　　　　黃　庭堅¶
<pb:KR4h0040_SBCK_023-3b>¶
　　　和文潜舟中所題　黃　庭堅¶
　　　漢陽親舊𢹂酒追送聊爲短句¶
　　　　　　　　　　　　　　黃　庭堅¶
　　　次韻廖明略陪呉明府白雲亭宴集¶
　　　　　　　　　　　　　　黃　庭堅¶
　　　贈楊明叔　黃　庭堅¶
　　　閑居有感　李　宗易¶
　　　江上逢&KR0303;適道　崔　子方¶
　　　荷花　豐　稷¶
　　　寄鄭介夫　畢　仲游¶
<pb:KR4h0040_SBCK_023-4a>¶
　　　春日獨遊南園　楊　蟠¶
　　　聞赦有作　張　舜民¶
　　　曾子固挽詞二首　陳　師道¶
　　　司馬温公挽詞二首　陳　師道¶
　　　登城樓　陳　師道¶
　　　和王子安至日　陳　師道¶
　　　送呉先生謁惠州蘇運使　陳　師道¶
　　　懷遠　陳　師道¶
　　　張芻令餘杭　孫　處¶
　　　種圃　張　耒¶
<pb:KR4h0040_SBCK_023-4b>¶
　　　近清明　張　耒¶
　　　晨興　張　耒¶
　　　都梁亭下　張　耒¶
　　　舟中曉思　張　耒¶
　　　南澗月夕　俞　紫芝¶
　　　廣武山懷古　劉　季孫¶
　　　春日遊金明池　李　昭玘¶
　　　獨歩懷元中　洪　朋¶
　　　宿范氏水閣　洪　朋¶
　　　石牛莊閑居　崔　鶠¶
<pb:KR4h0040_SBCK_023-5a>¶
<pb:KR4h0040_SBCK_023-6a>¶
　　　　發勻陵　梅　堯臣¶
秋雨密無跡濛濛在一川孤村望漸遠去鳥飛已¶
先向晚雲漏日㣲光人倚船安知偶自適落岸逄¶
沙泉¶
　　　　聞鴈　梅　堯臣¶
濕雲夜不散薄處微有星孤鴈去何急一聲愁更¶
聽心應失舊侣翅已高青𠖇㡬日江湖上鳬鷗共¶
滿汀¶
　　　　和謝仲弓廷評栽竹　梅　堯臣¶
移得溪邊翠來爲庭下隂惜根存舊土帶筍助新¶
<pb:KR4h0040_SBCK_023-6b>¶
林暗換蕭蕭葉知虚寸寸心東風莫揺撼培㙲未¶
應深¶
　　　　覽含元殿基因想昔時朝㑹之盛且感¶
　　　　其興廢　蘇　舜欽¶
在昔朝元日千門動地來方隅正無事輔相復多¶
才仗下簮緌肅天中繖扇開皇威瞻斗極曙色辨¶
崔嵬赤案波光巻鳴鞭電尾回熊羆驅禁衛雨露¶
覆蘭臺横賜傾中帑窮奢役九埃只知營國用不¶
畏屈民財翠輦還移幸旻天未悔災羣心尊困獸¶
回首變寒灰曾以安無慮翻令世所哀行人看碧¶
<pb:KR4h0040_SBCK_023-7a>¶
瓦獨鳥下蒼苔雖念陵為谷遥知禍有胎青編遺¶
迹在此地亦悠哉¶
　　　　五哀詩　司馬　光¶
孔子惡利口之覆邦家者甚矣䜛之爲害不可一¶
二數也聊觀戰國以來楚之屈原趙之李牧漢之¶
晁錯馬援齊之斛律光皆負不世之才竭忠於上¶
然卒困於䜛不能自脫流亡不得其所而死或者¶
國隨以丘墟此其尤可大哀者也因即其事作五¶
哀詩且以警後世云¶
　　　　　屈平¶
<pb:KR4h0040_SBCK_023-7b>¶
白玉徒為潔幽蘭未謂芳窮羞事令尹踈不忘懐¶
王寃骨銷寒渚忠䰟失舊鄉空餘楚辭在猶與日¶
爭光¶
　　　　　李牧¶
椎牛饗壯士㧞距養竒材虜帳方驚避秦金已闇¶
來旌旗移莫府荆棘蔓叢臺部曲依稀在猶能話¶
郭開¶
　　　　　晁大夫¶
人主恩猶盛讒夫弄舌端旋聞就斧質不得解衣¶
冠反虜齒纔冷謀臣心盡寒晁宗噍類盡漢室泰¶
<pb:KR4h0040_SBCK_023-8a>¶
山安¶
　　　　　馬伏波¶
漢令班南海蠻兵避鬱林天涯柱分界徼外貢輸¶
金坐失姦臣意誰明報國心一棺忠勇骨漂泊瘴¶
煙深¶
　　　　　斛律丞相¶
君臣日荒宴歌舞諱言愁老相猶當國&KR0416;鄰不敢¶
謀謠言雖未出姦謗已先流誰察忠臣意通宵抱¶
膝憂¶
　　　　訪徐沖晦　郎　簡¶
<pb:KR4h0040_SBCK_023-8b>¶
湖上訪髙士徑深行緑苔應聞山犬吠知是野人¶
來岸幘出相接柴門自為開林間清話久薄暮搒¶
舟回¶
　　　　即事　王　安石¶
徑暖草如積山晴花更繁縱横一川水髙下數家¶
村静愒雞鳴午荒尋犬吠昏歸來向人説疑是武¶
陵源¶
　　　　招丁元珍　王　安石¶
黙黙不自得紛紛何所為畫墁聊取食獵較久隨¶
時秋入江湖暗風生草樹悲黄花一杯酒思與故¶
<pb:KR4h0040_SBCK_023-9a>¶
人持¶
　　　　半山春晚即事　王　安石¶
春風取花去酬我以清隂翳翳陂路静交交園屋¶
深牀敷每小息杖屨或幽尋惟有北山鳥經過遺¶
好音¶
　　　　定林　王　安石¶
漱甘涼病齒坐曠息煩襟因脱水邊屨就敷巖上¶
衾但留雲對宿仍值月相尋真樂非無寄悲蟲亦¶
好音¶
　　　　自白土村入北寺　王　安石¶
<pb:KR4h0040_SBCK_023-9b>¶
雨過百泉出秋聲連衆山獨尋飛鳥外時度亂流¶
間坐石偶成歇看雲相與還會須營一畮長此聽¶
潺潺¶
　　　　和象之北軒書事　韓　維¶
舍北多嘉樹垂隂及四鄰清風常滿竹好鳥不驚¶
人圖史無他物謳吟佚此身應容里中客一醉倒¶
冠巾¶
　　　　平居　王　安國¶
絺綌散南風平居觸事慵古今無適莫義命有違¶
從水鳥迎秋舫山花映夕舂故鄉圖畫見垂老愧¶
<pb:KR4h0040_SBCK_023-10a>¶
塵容¶
　　　　明皇　鄭　獬¶
四海不摇草九重藏禍根十年傲堯舜一笑破乾¶
坤夷狄皆冠冕犲狼盡子孫潼關兵已破會憶老¶
臣言¶
　　　　送趙樞寺丞宰虔化縣　陶　弼¶
路入南雲下如何輕解攜人煙五嶺北星斗大江¶
西暖雪梅花樹晴雷贛石溪青衫欲無淚不奈鷓¶
鴣啼¶
　　　　出嶺題石灰鋪　陶　弼¶
<pb:KR4h0040_SBCK_023-10b>¶
馬度嚴𨵿口生歸喜復嗟天文離巻舌人影背含¶
沙江勢一兩曲梅梢三四花登髙休問路雲下是¶
吾家¶
　　　　同宋復古遊大林寺　周(光宗/御名)頥¶
三月山方暖林花互照明路盤層頂上人在半空¶
行水色雲含白禽聲谷應清天風拂巾袂縹緲覺¶
身輕¶
　　　　冬至　邵　雍¶
何者謂之㡬天根理極㣲今年初盡處明日未來¶
時此際易得意其間難下辭人能知此意何事不¶
<pb:KR4h0040_SBCK_023-11a>¶
能知¶
　　　　晚涼閑歩　邵　雍¶
得處亦多矣風前任鬢斑年過半百外天與一生¶
閑瑩靜雲間月分明雨後山中心無所愧對此敢¶
開顔¶
　　　　重九日登石閣　邵　雍¶
事出一時間時過事莫閑當時深可愛過後不堪¶
看夏去休言暑冬來始講寒人能知此理憂患自¶
難干¶
　　　　悟人一言　雍¶
<pb:KR4h0040_SBCK_023-11b>¶
百慮謀猶拙一言迷自開世間無大事天下有雄¶
才唯恐人難得寜憂道未恢忌心都去盡何復病¶
塵埃¶
　　　　陳公廙園修禊事席上賦　程　顥¶
盛集蘭亭舊風流洛社今坐中無俗客水曲有清¶
音香篆來還去花枝泛復沉未須愁日莫天際是¶
輕隂¶
　　　　和王正仲熈寜郊祀二十韻¶
　　　　　　　　　　　　　　　劉　攽¶
駿命膺長發鴻圖本愼徽八方星拱極四海日升¶
<pb:KR4h0040_SBCK_023-12a>¶
暉舊典增咸秩彌文示表㣲聖時均玉燭天統正¶
璿璣南極迎陽復隂泉&KR0049;氣歸積髙常眷顧昭孝¶
毎無違羽衛來雙闕和鑾並六飛風霆齊命令龍¶
虎㑹旗旂帳殿層城暮金波列宿稀嚴更虛夜鼜¶
彫輦下彤闈廣樂千人唱升煙萬目晞衆神知受¶
記象物競來依陟降兼明察圓方比範圍送音仍¶
鬻鬻畀福想霏霏霈澤蘇羣動春陽暢墐扉慶深¶
周掲厲感極至歔欷多士參鳴玉㣲生厠皂衣肅¶
雍瞻帝武奉引近天威儒舘鵷鸞舊長謡錦繡輝¶
因知子雲賦何足頌巍巍¶
<pb:KR4h0040_SBCK_023-12b>¶
　　　　和鄭閎仲仙居　陳　襄¶
我愛仙居好臨民必以誠簿書無日暇獄訟積年¶
生(子始至邑豪有以債負憑折細民田土者迹驗/分明子治而歸之或有年深而亡稽者亦妄詞)¶
(訟三年分户二千凡有産而無業積/年空納其租許其還主者不可勝數)百疾求箴補¶
千鈞待凖平嗟予不如古斯道未能宏¶
我愛仙居好隆儒尠大方諸生令講藝(予每講書/罷又令諸)¶
(生各轉/相教授)童子俾升堂(公暇每有童子十數人至/堂上教授經書或試之書)買¶
地興民學(因孔子廟後修起學舍/買三家之地以廣其基)驅車下黨庠(予/每)¶
(岀行諸郷遇有小/學則下以觀童子)三年邑未化官滿意彷徨¶
我愛仙居好公餘日在房憂民極反覆責巳未周¶
<pb:KR4h0040_SBCK_023-13a>¶
詳法律行隨手詩書坐滿箱老來須向學多病喜¶
平康¶
　　　　和子由初到陳州　蘇　軾¶
舊隱三年别杉松好在不吾今尚眷眷此意恐悠¶
悠閉戸時尋夢無人可說愁還來送别處雙淚寄¶
南州¶
　　　　廣愛寺朱瑤畫　蘇　軾¶
朱瑤唐晚輩得法尚雄深滿寺空遺迹何人識苦¶
心長廊欹雨脚破壁撼鐘音成壞無窮事他年復¶
弔今¶
<pb:KR4h0040_SBCK_023-13b>¶
　　　　過淮　蘇　軾¶
好在長淮水十年三往來功名眞已矣歸計亦悠¶
哉今日風憐客平時浪作堆晚來洪澤口捍索響¶
如雷¶
　　　　乘舟過賈收水閣二首　蘇　軾¶
嫋嫋風蒲亂猗猗水荇長小舟浮鴨綠大杓瀉鵝¶
黄得意詩酒社終身魚稻鄕樂哉無一事何處不¶
清凉¶
曵杖青苔岸繫船枯柳根德公方上冢季路獨留¶
言已占蒲魚港更開松菊園從兹來往數兒女自¶
<pb:KR4h0040_SBCK_023-14a>¶
譍門¶
　　　　郊祀慶成　蘇　軾¶
帝出乘昌運天心予太平文章三代繼制作七年¶
成大祀乾坤合剛辰日月明㤗壇朝掃地魄寶夜¶
垂精仰御圓蒼盖還觀海岱城北流吞朔易南極¶
落攙搶升燎靈光答回鸞瑞霧迎需雲徧枯槁解¶
雨逹勾萌可頌非天德因箴亦下情民言知有酌¶
帝謂本無聲富國由崇儉蘄年在好生無心斯格¶
物克巳自消兵化國安新政孤臣反舊耕還將清¶
廟什留與野人賡¶
<pb:KR4h0040_SBCK_023-14b>¶
　　　　新年二首　蘇　軾¶
小雨暗人日春愁連上元水生桃葉渚煙濕落梅¶
村晚市人歸盡孤舟鶴踏飜猶堪慰寂寞漁火亂¶
黄昏¶
北渚集羣鷺新年何所之盡歸喬木寺分占結巢¶
枝生物㑹有役謀身要及時何當禁畢弋看引雪¶
衣兒¶
　　　　倦夜　蘇　軾¶
欹枕倦長夜小䆫猶未明孤村一犬吠殘月幾人¶
行衰鬢乆已白旅懐空自清荒園有絡緯虚織竟¶
<pb:KR4h0040_SBCK_023-15a>¶
何成¶
　　　　次韻王晦叔　蘇　軾¶
鐘鼓江南岸歸來夢自驚浮雲世事改孤月此心¶
明雨已傾盆落詩仍飜水成二江爭送客上杪㸔¶
橋横¶
　　　　次韻公定世弼登北都東樓二首¶
　　　　　　　　　　　　　　黄　庭堅¶
眞皇多廟勝　仁祖用功深卜宅遷九鼎破胡藏¶
萬金百年休戰士當日縱前禽欲斷匈奴臂不如¶
留此心¶
<pb:KR4h0040_SBCK_023-15b>¶
漢皇勤遠略晚節相千秋不足中原地猶思一戰¶
收　聖朝方北顧斜日倚東樓廟筭知無敵寒儒¶
浪自愁¶
　　　　嵗寒知松柏　黄　庭堅¶
羣隂彫品物松柏尚&KR0074;&KR0074;老至惟心在相將到嵗¶
寒霜嚴御史府雨立大夫官犧象溝中斷徽弦爨¶
下殘光隂一鳥過斬伐五牛難春日輝桃李蒼顔¶
亦預觀¶
　　　　款塞來享　黄　庭堅¶
前朝夏州守來款塞門西聖上開皇極降書付狄¶
<pb:KR4h0040_SBCK_023-16a>¶
鞮氊裘瞻日月&KR1603;面帶金犀殿陛閑干羽邊庭息¶
鼓鼙永輸量谷馬不作觸藩羝聲勢常相倚今聞¶
定五溪¶
　　　　神宗皇帝挽詞二首　黄　庭堅¶
文思昭日月神武用雷霆制作深垂統憂勤減夢¶
齡孫謀開　二聖末命對三靈今代誰班馬能書¶
汗簡青¶
釣築收賢輔天人與聖能輝光唐六典度越漢中¶
興百丗　神宗廟千秋　永裕陵帝鄕無馬跡空¶
望白雲乘¶
<pb:KR4h0040_SBCK_023-16b>¶
　　　　次韻崔伯易席上所賦因以贈行¶
　　　　　　　　　　　　　　黄　庭堅¶
迎新與送故渠已不勝勤民賣腰間劒公寛柱後¶
文諸郎投賜沐高㑹惜臨分去國雖千里分憂即¶
近君¶
　　　　司馬文正公挽詞二首　黄　庭堅¶
國在多艱日人如大雅詩忠清居没世孝友是生¶
知加璧延諸老櫜弓撫四夷公身與宗社同作太¶
平基¶
毁譽盖棺了于今名實尊哀榮有王命終始酌民¶
<pb:KR4h0040_SBCK_023-17a>¶
言蟬冕三公府深衣獨樂園平生兩無累憂國愛¶
元元¶
　　　　范忠文公挽詞二首　黄　庭堅¶
信道雖常爾知人乃獨亨書林身老大諫紙字欹¶
傾鼇去三山動人危五鼎烹保全天子聖几杖送¶
餘生¶
公在昭陵日文章近赤墀空嗟伏生老不得邇英¶
帷去國幾三虎聞韶待一䕫誰言葢棺了新樂鎻¶
蛛絲¶
　　　　和答錢穆父詠猩猩毛筆¶
<pb:KR4h0040_SBCK_023-17b>¶
　　　　　　　　　　　　　　黄　庭堅¶
愛酒醉䰟在能言機事疎平生幾兩屐身後五車¶
書物色㸔王㑹勲勞在石渠㧞毛能濟世端爲謝¶
楊朱¶
　　　　次韻秦少章晁適道贈答詩¶
　　　　　　　　　　　　　　黄　庭堅¶
二子論文地隂風雪塞廬寜穿東郭履不奉子公¶
書士固難推挽時聞有詔除負暄眞得計獻御恐¶
成踈¶
　　　　和文潜舟中所題　黄　庭堅¶
<pb:KR4h0040_SBCK_023-18a>¶
雲横疑有路天遠欲無門信矣江山美懐哉譴逐¶
䰟長波空永記佳句洗眵昏誰奈離愁得村醪或¶
可尊¶
　　　　漢陽親舊攜酒追送聊爲短句¶
　　　　　　　　　　　　　　黄　庭堅¶
接淅報官府敢違王事程宵征江夏縣睡起漢陽¶
城鄰里煩追送杯盤㵼濁清祗應瘴鄕老難答故¶
人情¶
　　　　次韻廖明略陪吳明府白雲亭宴集¶
　　　　　　　　　　　　　　黄　庭堅¶
<pb:KR4h0040_SBCK_023-18b>¶
江淨明花竹山空響管弦風生學士麈雲繞令君¶
筵百越餘生聚三吳遠接連庖霜刀落鱠執玉酒¶
明船葉縣飛來舄壺公謫處天酌多時暴謔舞短¶
更成妍唯我孤登覧觀詩未究宣空餘五字賞文¶
似兩京然醫是肱三折官當嵗九遷老夫㸔鏡罷¶
衰白敢爭先¶
　　　　贈楊明叔　黄　庭堅¶
窮竒投有北鴻鵠止丘隅我已魑魅禦君方燕雀¶
俱道應無芥蔕學要盡工夫莫斬猿狙杙明堂待¶
棟桴¶
<pb:KR4h0040_SBCK_023-19a>¶
　　　　閑居有感　李　宗易¶
進退荷君恩孤懐豈易論以閑銷日月何力報乾¶
坤架上書千巻花前酒一樽相持兩成癖此外盡¶
忘言¶
　　　　江上逢晁適道　崔　子方¶
渺渺連江雨㣲㣲到面風主人留一餉佳士得相¶
逢㑹面嗟何晚論詩許有功君家好兄弟更覺此¶
心同¶
　　　　荷花　豐　稷¶
桃杏二三月此花泥滓中人心正畏暑水面獨揺¶
<pb:KR4h0040_SBCK_023-19b>¶
風淨刹如金湧嘉賔照幕紅誰歌採菱曲舟在曉¶
霞東¶
　　　　寄鄭介夫　畢　仲游¶
鄭子安强否梅花萬里春如何投虎穴直欲犯龍¶
鱗北闕今無數南方信有人可憐妻子在年少不¶
謀身¶
　　　　春日獨遊南園　楊　蟠¶
天淨鳥飛遠路幽花自香春風吹草木野水滿池¶
塘事去青山在人間白日長興來搔短髪微意乆¶
難忘¶
<pb:KR4h0040_SBCK_023-20a>¶
　　　　聞赦有作　張　舜民¶
擊破塡街道傳聲過水濵國嚴三嵗禮恩洗萬家¶
春舟楫親南斗衣冠拱北辰嶺南并嶺北多少望¶
歸人¶
　　　　曾子固挽詞二首　陳　師道¶
早棄人間事眞從地下遊丘原無起日江漢有東¶
流身世從違裏功名取次休不應須禮樂始作後¶
程仇¶
精爽回長夜衣冠出廣庭勲庸留琬琰形象付丹¶
青道䘮餘篇翰人亡更典刑侯芭才一足白首太¶
<pb:KR4h0040_SBCK_023-20b>¶
𤣥經¶
　　　　司馬溫公挽詞二首　陳　師道¶
恭黙思良弼詩書正百工事多違謝傅天遽奪楊¶
公一代風流盡三師禮教崇若無天下議惡美併¶
成空¶
百姓歸周老三年待魯儒世方隨日化身已要人¶
扶玉几雖來晚明堂訖授圖心知死諸葛終不羡¶
曹蜍¶
　　　　登城樓　陳　師道¶
城郭春容晚因行可當遊飛來雙蛺蝶目盡一浮¶
<pb:KR4h0040_SBCK_023-21a>¶
鷗峽嶮山將合江平水却流同來端興盡且爲小¶
遲留¶
　　　　和王子安至日　陳　師道¶
物理有終極人情從往還隂陽消長際老疾去留¶
間申白徒懐惠巢由不買山更歌吾和汝風日稍¶
侵顔¶
　　　　送吳先生謁惠州蘇運使¶
　　　　　　　　　　　　　　陳　師道¶
聞名欣識面異好有同功我亦慙吾子人誰恕此¶
公百年雙白鬢萬里一秋風爲說任安在依然一¶
<pb:KR4h0040_SBCK_023-21b>¶
秃翁¶
　　　　懐遠　陳　師道¶
海外三年謫天南萬里行生前只爲累身後更須¶
名未得平安報空懐故舊情斯人有如此無復涕¶
縱横¶
　　　　張芻令餘杭　孫　處¶
經年獨窮處此去豈無營最近吾民病無嗟縣令¶
名官卑人易信政肅化方行更有論心處前溪水¶
正清¶
　　　　種圃　張　耒¶
<pb:KR4h0040_SBCK_023-22a>¶
僦舍亦爲圃從人笑我癡自求佳草木仍挿小藩¶
籬吾事正如此人生聊自怡霜松未及尺獨我見¶
竒姿¶
　　　　近清明　張　耒¶
斜日去不駐好風來有情江城過風雨花木近清¶
明水樹閑照影山禽時引聲吾年行老矣淹泊蹇¶
何城¶
　　　　晨興　張　耒¶
端居嵗已晏杖屨亦蕭然雲露䆫前日秋明樹外¶
天大江寒欲落諸嶺霽逾鮮白首無聊劇昏昏只¶
<pb:KR4h0040_SBCK_023-22b>¶
醉眠¶
　　　　都梁亭下　張　耒¶
金塔青𡨕上孤城莽蒼中淺山寒帶水旱日白吹¶
風人事劇飜手生涯眞轉蓬高眠待春漲鮭菜伴¶
南公¶
　　　　舟中曉思　張　耒¶
樹色未啼鳥槳聲初度航客燈青映壁城角冷吹¶
霜飄泊年來甚羈遊情易傷年豐清潁尾吾計亦¶
差良¶
　　　　南澗月夕　俞　紫芝¶
<pb:KR4h0040_SBCK_023-23a>¶
華髪念秋晚青燈憐夜長香團菊花露寒著橘林¶
霜月在北䆫底人行南澗旁婆娑不知去身興兩¶
俱亡¶
　　　　廣武山懐古　劉　季孫¶
楚漢兵相接乾坤晝亦冥虎爭千里震龍戰四郊¶
腥故壘從誰問嚴祠自昔靈北風吹敗木落日任¶
飄零¶
　　　　春日遊金明池　李　昭玘¶
日有江湖思坐無車馬塵横橋自照水啼鳥不驚¶
人輦路晴飛絮宫門暗鎻春多情老園吏灑地喜¶
<pb:KR4h0040_SBCK_023-23b>¶
相親¶
　　　　獨歩懐元中　洪　朋¶
淨盡西山日深行城北村琅璫鳴佛屋薜荔上僧¶
垣時雨慰呺腹夕風清病䰟所思渺江水誰與共¶
忘言¶
　　　　宿范氏水閣　洪　朋¶
枕水鑿䟽櫺雲扉夜不扃灘聲連地籟林影亂天¶
星人淨魚頻躍秋高露欲零何妨呼我友乘月與¶
揚舲¶
　　　　石牛莊閑居　崔　鶠¶
<pb:KR4h0040_SBCK_023-24a>¶
不識春風面知從底處來紅深桃靨破綠靜水簾¶
開物外心常掛人間事不諧從今江海去無復世¶
推排¶
　　　　見黄太史　高　荷¶
萬里南溪郡黄香得賜環盛名喧海内摧翮返雲¶
間太史資誠峻郎官選亦慳朝廷才特起堂奥援¶
誰扳一夢追前事羣公厄後艱中傷皆死禍放逐¶
罕生還别駕之戎僰僑居傍草菅想知諳鳥道聞¶
說異人寰楊子家元窘王維室乆鰥鵩來心破碎¶
猨叫淚潺湲逹觀終難得羈愁必易刪衆情相惻¶
<pb:KR4h0040_SBCK_023-24b>¶
憫靈物自恬憪逈閣澄秋眺幽䆫聳夜跧蜀天何¶
處盡巴月幾回彎墜履䰟空斷遺弓涕忽潸石門¶
凄殿楯銅雀慘宫鬟帝綂聨仁聖皇恩感𧰟頑網¶
羅䟽黨禁誅蔓掃朋姦㸃檢金閨彦凋零玉筍班¶
尚令宗廟器遥隔鬼門闗拊髀咨詢及含香誥命¶
頒笑談趨赤縣吟詠落烏蠻奏記懐東觀移文頷¶
北山應將九遷待未補七年閑士愧千鈞弩身謀¶
五兩綸退藏欣望氣延仰竊窺班昌谷詞源窄浯¶
溪筆力孱斵輪深類扁投斧欲隨般鵠卵眞能伏¶
龍鱗敢冀攀不嗔無紹介試遣略承顔¶
<pb:KR4h0040_SBCK_023-25a>¶
　　　　題折氏下城南　吳　則禮¶
繫馬後河川可人冬景妍要看花到地付與水浮¶
天未覺隨戎馬端來喚酒船誰云是闗塞勝事總¶
堪傳¶
　　　　春日書懐　潘　大臨¶
舟楫凌漳水風濤接蠡湖龍媒成跬歩驪頷脫㣲¶
軀樂土供遊戯深文苦縶拘胷中雖磈磊墻外或¶
歌呼老去嵇康懶歸來寗子愚千鍾眞臭腐十畮¶
借膏腴春雨何曾密園花竟自都小橋藏細柳方¶
沼出新蒲酒熟拈巾漉經傳帶雨鋤行盤隨所有¶
<pb:KR4h0040_SBCK_023-25b>¶
坐客㡬時無日轉淮隂暮門通鳥逕迂仰頭看哺¶
鷇引手亦將雛撫事盆繅繭勞生戸轉樞形骸浮¶
大塊毛髮燎紅爐借問青宫犢何如濁水鳧士衡¶
甘食酪張翰合思鱸世論幾膠枉人心盡好竽屠¶
龍非至計射雉屈良圖借箸方隆漢推枰已滅吳¶
從渠畫麟閣吾自著潜夫¶
　　　　江上晚歩　潘　大臨¶
白鳥没飛煙微風逆上船江從樊口轉山自武昌¶
連日月懸終古乾坤别逝川羅浮南斗外黔府若¶
何邊¶
<pb:KR4h0040_SBCK_023-26a>¶
　　　　題呂少馮聽雨堂　李　彭¶
碧澗寒侵屋幽雲夜度墻貪看山入坐怪聽雨鳴¶
廊苦乏隂鏗句聊登孺子床非君無汲引寄傲學¶
潜郎¶
　　　　春日有懐　林　敏功¶
風高收雨急日薄過䆫㣲梅蘂初迎臈春溪欲染¶
衣形容今日是遊衍昔人非節物闗愁緒歸鴻正¶
北飛¶
皇朝文鑑卷第二十三¶
