# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:03.164308
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0455-014皇朝文鑑-卷第十四.
<pb:KR4h0040_SBCK_014-1a>¶
皇朝文鑑巻第十四¶
　詩¶
　　樂府歌行(雜言附)¶
　　　勞歌　張　耒¶
　　　江南曲　張　耒¶
　　　牧牛兒　張　耒¶
　　　孫彦古𦘕風雨山水歌　張　耒¶
　　　于湖曲　張　耒¶
　　　秋雨歎　許　彦國¶
　　　觀易元吉猿獐圗歌　秦　觀¶
<pb:KR4h0040_SBCK_014-1b>¶
　　　豆葉黃　晁　&KR0024;之¶
　　　漁家傲　晁　&KR0024;之¶
　　　蓮根有長絲　郭　祥正¶
　　　金山行　郭　祥正¶
　　　驪山歌　李　&KR1959;¶
　　　築長堤　田　畫¶
　　　叢臺歌　賀　鑄¶
　　五言古詩¶
　　　戒兒姪八百字　范　質¶
　　　懷賢詩　王　禹偁¶
<pb:KR4h0040_SBCK_014-2a>¶
　　　五哀詩　王　禹偁¶
　　　橄欖　王　禹偁¶
　　　勸學篇　張　詠¶
　　　悼蜀詩四十韻　張　詠¶
　　　愆亢取湫水徴巫覡致禱亟遣罷去越翊¶
　　　　日漸𫉬優洽　劉　筠¶
　　　&KR0009;岳陽劉從事　韓　丕¶
　　　温泉詩　錢　易¶
　　　夏日山居　种　放¶
　　　諭蒙詩　种　放¶
<pb:KR4h0040_SBCK_014-2b>¶
　　　　勞歌　張　耒¶
暑天三月元無雨雲頭不合惟飛土深堂無人午¶
睡餘欲動身先汗如雨忽憐長街負重民筋骸長¶
轂十石弩半衲遮背是生涯以力受金飽兒女人¶
家牛馬繫高木惜恐牛驅犯炎酷天工作民良乆¶
難誰知不如牛馬福¶
　　　　江南曲　張　耒¶
江蒲芽白江水綠江頭花開自幽淑人家晨炊欲¶
熟時旋去網魚惟所欲徃來送租只用船未省&KR0378;¶
沙曾汙足有錢買酒醉鄰畔終日數口常在目不¶
<pb:KR4h0040_SBCK_014-3a>¶
學長安貴公卿每遣離心寄朱轂朝游巖廊暮海¶
島譴人未歸身自逐¶
　　　　牧牛兒　張　耒¶
牧牛兒遠陂牧遠陂牧牛芳草綠兒怒掉鞭牛不¶
觸澗邊柳古南風清麥深蔽目田野平烏犍礪角¶
逐草行老牸臥噍飢不鳴犢兒跳梁没草去隔林¶
應母時一聲老翁念兒自携餉出門先上崗頭望¶
日斜風雨濕蓑衣拍手唱歌尋伴歸遠村放牧風¶
日薄近村牧牛&KR0378;水惡珠璣燕趙兒不知兒生但¶
知牛背樂¶
<pb:KR4h0040_SBCK_014-3b>¶
　　　　孫彥古畫風雨山水歌　張　耒¶
山深巖高石壁青白日忽變天晦㝠黒風驅雲走¶
不停驚電疾雨來如傾山前雨㸃大如手山下水¶
湧危槎横崩崖古樹老有靈吼怒直與風雲爭枝¶
披葉偃闘不怯萬竅却欲藏雷霆鞭驢疾驅者誰¶
子石路嶮澀驢凌兢目迷心懾愈走愈不及來憩¶
樹下如寒蠅蒼茫直與&KR0017;神接恍惚不保龍虵驚¶
平居此樂忽入眼孫家古圖才可辨柰何一幅一¶
尺餘欲奪天地之奇變我心愛之良有以昔若山¶
行親遇此一生兩足不下堂輸爾朱門貴公子¶
<pb:KR4h0040_SBCK_014-4a>¶
　　　　于湖曲　張　耒¶
蕪湖令寄示温庭筠湖隂曲其序乃云晉王敦反¶
屯于湖隂帝微行至其營敦夢日遶之覺而追不¶
及故樂府有湖隂曲按𣈆地志有于湖而無湖隂¶
本記云敦屯于湖又曰帝至于湖隂察營壘而去¶
予頃遊蕪湖問父老湖隂所在皆莫知之也然則¶
帝至于湖當爲斷句乃作于湖曲以遺之使正其¶
是非云¶
武昌雲旗蔽天赤夜築于湖洗鋒鏑巴滇緑駿風¶
作蹄去如滅没來不嘶日圍萬里纒孤壁虜氣如¶
<pb:KR4h0040_SBCK_014-4b>¶
霜已潜釋虵矛賤士識天顔玉帳髯奴落妖魄君¶
不見銅駞陌上塵沙起胡&KR0016;春來飲𤄊水浮江天¶
馬是龍兒蹙踏揚州開帝里王氣髙懸五百秋弄¶
兵老濞空白頭石城戰骨臥秋草更欲君王分上¶
流¶
　　　　秋雨歎　許　彥國¶
霖雨不出動隔旬門前秋草長於人江湖浩渺欲¶
無岸錦石㝡小猶生雲微陽片月何曾見只有莓¶
苔香筆硯田家&KR0112;穗未暇悲茅屋且爲螢火飛¶
　　　　觀易元吉猿獐圖歌　秦　觀¶
<pb:KR4h0040_SBCK_014-5a>¶
參天老木相樛枝嵌空怪石衘青漪兩猿上下一¶
旁掛兩猿熟視蒼蛙疑蕭蕭叢竹山風吹海棠杜¶
宇相因依下有兩獐從兩兒花飱草囓含春嬉藝¶
老筆精湖海推書意忘形形更奇解衣一掃神扶¶
持他日自見猶嗟咨金錢百萬酒千鴟荆南將軍¶
欣得之老禪豪取槖爲垂白晝掩門初許窺房櫳¶
烱烱明冬曦榛藂羽革分毫釐殘編未終且歸讀¶
歲暮有閒重借披¶
　　　　豆葉黄　晁　補之¶
蒹葭蒼豆葉黄南村不見岡北村十頃強東家車滿¶
<pb:KR4h0040_SBCK_014-5b>¶
箱西家未上場豆葉黄野離離䑕窟之兎入畦豕¶
母從豚兒豕豚啼咿咿銜角復銜萁豆葉黄榖又¶
熟翁媪衰鋪糜粥豆葉黄葉黄不獨豆白&KR0112;堪作¶
酒瓠大棗紅皺豆葉黄穰穰何膴膴腰鎌獨健婦¶
大男徃何許官家散弓刀要汝殺賊去¶
　　　　漁家傲　晁　補之¶
漁家人言傲城市未曾到生理自江湖那知城市¶
道晴日七八船熈熈在清川但見笑相屬不省歌¶
何曲忽然四散歸遠處滄洲微或云後車載藏去¶
無復在至老不曲躬羊裘行澤中¶
<pb:KR4h0040_SBCK_014-6a>¶
　　　　蓮根有長絲　郭　祥正¶
蓮根有長絲不供貧女機柳梢有飛綿不暖寒者¶
衣朝歌悠悠暮歌短下地沉沉上天遠東生白日¶
還西流志士長懷萬古愁¶
　　　　金山行　郭　祥正¶
金山杳在滄溟中雪崖氷柱浮仙宫乾坤扶持自¶
今古日月髣髴𨇠西東我泛靈槎出塵世搜索異¶
境窺神工一朝登臨重太息四時想像何其雄卷¶
簾夜閣掛北斗大鯨駕浪吹長空舟摧岸斷豈足¶
數徃徃霹靂鎚蛟龍寒蟾八月蕩揺海秋光上下¶
<pb:KR4h0040_SBCK_014-6b>¶
磨青銅鳥飛不盡暮天碧漁歌忽斷蘆花風蓬萊¶
乆聞未成徃壯觀絶致遥應同潮生潮落夜還曉¶
物與數㑹誰能窮百年形影浪自苦便欲此地安¶
微躬白雲南來入我望又起歸興隨征鴻¶
　　　　驪山歌　李　廌¶
君門如天深九重君王如帝坐法宫人生難處是¶
安穩何爲來此驪山中複道連雲接金闕樓觀隱¶
煙横翠紅林深谷暗迷八駿朝東暮西勞六龍六龍¶
西幸峨眉棧悲風便入華清院霓裳蕭散羽衣空麋¶
鹿來遊墟市變我上朝元春半老滿地落花人不¶
<pb:KR4h0040_SBCK_014-7a>¶
掃羯皷樓高掛夕陽長生殿古生青草可憐吳楚¶
兩醯鷄築臺未就已堪悲長楊五柞漢幸免江都¶
樓成隋自迷由來流連多喪德宴安鴆毒因奢惑¶
三風十愆古所戒不必驪山可亡國¶
　　　　築長堤　田　畫¶
築長堤白頭荷杵隨者妻背脅傴僂筋力微以手¶
置胷路旁啼老夫七十嫗與齊五尺應門生兩兒¶
夜來春雨深一犁破曉徑去耕南陂南隣里正豪¶
且強白紙大字來呼追科頭跣足不得稽要與官¶
長脩長堤官長亦大賢能得使者意正堤駕軺軒¶
<pb:KR4h0040_SBCK_014-7b>¶
不復問餘事終當升諸朝自足富妻子何惜桑榆¶
年一爲官長死¶
　　　　叢臺歌　賀　鑄¶
累土三百尺流光二千年人生物數不得待摧頹¶
故址秋風前武靈舊壠今安在禿樹無隂困樵采¶
玉簫金鏡未消沉幾見耕夫到城賣君不聞叢臺¶
全盛時綺羅成市遊春輝一從琱輦閉荒草蕭散¶
行雲無復歸招魂想像風流在晴華露蔓猶依俙¶
紆棘逕撩人衣禾&KR0112;晚成貆貉肥層簷壁瓦碎平¶
地夢作鴛鴦相伴飛登臨弔古將語誰城郭人民¶
<pb:KR4h0040_SBCK_014-8a>¶
今是非指君看取故時物南有清流西翠微彷徨¶
華表不忍去豈獨遼東丁令威¶
　　五言古詩¶
　　　　誡兒姪八百字　范　質¶
昨得謝課書希於京秩之中更與遷轉余以諸兒¶
姪軰生長以來未諳外事艱難損益懵然莫知因¶
抒古詩一章曉之¶
去年初釋褐一命列蓬丘(謂謝/課)青袍春草色白紵¶
棄如仇適㑹龍飛慶王澤天下流爾得六品階無¶
乃太爲優凡登進士第四選昇校讎歷官十五考¶
<pb:KR4h0040_SBCK_014-8b>¶
叙階與爾儔如何志未滿意欲陵雲遊若言品位¶
卑寄書來我求省之再三歎不覺淚盈眸吾家本¶
寒素門地寡公侯先子有令德樂道尚優游生逢¶
世多僻委順信沉浮仕宦不喜逹吏隱同莊周積¶
善有餘慶清白爲貽謀伊余奉家訓孜孜務進修¶
夙夜事勤肅言行思悔尤出門擇交友防㥀畏薫¶
蕕省躬常懼玷恐掇庭闈羞童年志于學不墯爲¶
箕裘二十中甲科頳尾化爲虬(二十三進士及/第今舉全數)三¶
十入翰𫟍(時三/十三)步武向瀛州四十登宰輔(年四/十一)貂¶
冠侍冕旒備位行一紀將何助帝猷既非救旱雨¶
<pb:KR4h0040_SBCK_014-9a>¶
豈是濟川舟天子未遐棄日益素飡憂黄河潤九¶
里草木皆&KR0906;漬吾宗凡九人繼踵昇官次門内無¶
白丁森森朱緑紫鵷行洎内職亞尹州從事府掾¶
監省官高低皆清美悉由僥倖昇不因資考至朝¶
廷懸爵秩命之曰公器才者祿及身功者賞於丗¶
非才及非功安得專厚利寒衣内府帛飢食太倉¶
米不蚕復不穡未嘗勤四體雖然一家榮豈塞衆¶
人議顒顒十目窺齪齪千人指(曾參云十目所視/古人云千人所指)¶
(言可/畏)借問爾與吾如何不自媿戒爾學立身莫若¶
先孝悌怡怡奉親長不敢生驕易戰戰復兢兢造¶
<pb:KR4h0040_SBCK_014-9b>¶
次必於是戒爾學干祿莫若勤道藝嘗聞諸格言¶
學而優則仕不患人不知惟患學不至戒爾遠恥¶
辱恭則近乎禮自卑而尊人先彼而後已相䑕與¶
茅鴟宜鑑詩人刺(毛詩相䑕刺無禮/左傳茅鴟刺不恭)戒爾勿放曠¶
放曠非端士周孔垂名教齊梁尚清議南朝稱八¶
逹千載穢青史戒爾勿嗜酒狂藥非佳味能移謹¶
厚性化爲兇險類古今傾敗者歷歷皆可記戒爾¶
勿多言多言者衆忌苟不㥀樞機灾危從此始是¶
非毁譽閒適足爲身累舉世重交游擬結金蘭契¶
忿怨容易生風波當時起所以君子心汪汪淡如¶
<pb:KR4h0040_SBCK_014-10a>¶
水舉世好承奉昻昻增意氣不知承奉者以爾爲¶
翫戲所以古人疾籧除與戚施舉世重任俠(史記/輕死)¶
(重義/曰俠)呼俗爲氣義爲人赴急難徃徃䧟刑死所以¶
馬援書殷勤戒諸子(馬援告兒孫/書甚非此事)舉世賤清素奉¶
身好華侈肥馬衣輕裘揚揚過閭里雖得市童怜¶
還爲識者鄙我本羇旅臣遭逢堯舜理位重才不¶
充戚戚懷憂畏深淵與薄氷蹈之惟恐墜爾曹當¶
憫我勿使增罪戾閉門斂蹤跡縮首避名勢名勢¶
不乆居畢竟何足恃物盛必有衰有隆還有替速¶
成不堅牢亟走多顛躓灼灼園中花早發還先委¶
<pb:KR4h0040_SBCK_014-10b>¶
遲遲澗畔松鬱鬱含晚翠賦命有疾徐青雲難力¶
致寄語謝諸郎躁進徒爲耳¶
　　　懷賢詩　王　禹偁¶
僕直東觀時閲五代史見近朝名賢立功立事者¶
聳慕不已思欲形于謌詠而未遑今待罪上雒不¶
與郡政專以吟諷爲事業因賦懷賢詩三首仍以¶
官氏列于篇首云¶
　　　　桑魏公(維翰)¶
魏公王佐才獨力造晉室揮手廓氛霾放出扶桑¶
日感慨㑹風雲周旋居密勿下民得具瞻上帝賚¶
<pb:KR4h0040_SBCK_014-11a>¶
良弼沉沉帷幄謀落落政事筆品流遂甄别法令¶
頗齊一䟦勑朝據案論兵夜造𦞃多士若鴛鴻官¶
材咸有秩諸侯如狼虎請謁盡股栗秉鈞多事朝¶
綽綽有紀律遠將留侯比近以賛皇匹志在混車¶
書誓將闡儒術皇天未厭亂運去何飈歘高祖猒¶
寰區少帝無始卒老成既䟽遠羣小相親暱瀆武¶
兵漸驕倒懸人不恤和親絶強虜謀帥用悍卒魏¶
公在藩垣上䟽論得失七事若丹青辭切痛人骨¶
忠言殊不省直道果見屈鐵馬從北來煙塵晝蓬¶
勃穹廬易市朝左袵雜纓紱主辱臣不死囚縳自¶
<pb:KR4h0040_SBCK_014-11b>¶
安逸唯公獨遇害身殞名不没惜乎英偉才濟世¶
功未畢一讀晉朝史遺恨空鬱鬱子孫亦不振天¶
道難致詰¶
　　　　李兵部(濤)¶
有唐張曲江盛名何暐曄請誅安祿山先覺不見¶
納胡鶵有反相其事遠相接賢人何代無舊史聊¶
可獵兵部事晉朝文學中科甲強臣方䟦扈朝士¶
多恇怯獨持尚方劒願斬犇鯨鬛堂堂張彥澤反¶
勢凌閶闔邦章請顯戮直氣不可壓三進叩玉墀¶
植笏立蓂莢皇情彌慰撫清問屢應答終焉念小¶
<pb:KR4h0040_SBCK_014-12a>¶
恩曾不顧大業高吟歸去詩潺湲淚承睫旋踵即¶
亂華有同虞不臘張公領鐵馬朝市胡塵合剌謁¶
甚閑詳辭氣殊不懾虎狼不敢害加禮爲下榻當¶
年棄謇諤異代居調爕相位席不煖帝澤安可洽¶
斯人既淪亡此風亦蕭䬃滑稽何足累大節世已¶
乏安用學腐儒矻矻守禮法¶
　　　　王樞密(朴)¶
西樞經緯才慷慨遇真主文學中甲科風雲參霸¶
府直躬在密勿未始畏强禦凭案讀古書箕踞視¶
太祖澤欲浸生民化將還邃古拆寺遇武宗排佛¶
<pb:KR4h0040_SBCK_014-12b>¶
如韓愈盡髮郡苾芻使之藝禾&KR0112;兵威遂強盛人¶
力不耗蠧世宗征淮甸委任當留務馬前拜侯伯¶
堦下列椹斧叱咤氣生風將校汗如雨手築太平¶
基胼胝不輟杵具瞻人有望衰運時不與脩短天¶
難忱殱奪民何怙恩深與小斂撫椁甚悲沮云亡¶
復殄瘁前哲非虛語世豈乏賢良材難具文武曆¶
象過羲和文章敵燕許可能隨衆人㝠寞歸塵土¶
子孫雖衆多必復事未覩誰銘遷客詩高揭王公¶
墓¶
　　　五哀詩　王　禹偁¶
<pb:KR4h0040_SBCK_014-13a>¶
予讀杜工部八哀詩唯鄭廣文蘇司業名位僅不¶
顯者餘多將相大臣立功垂裕無所哀矣噫子美¶
之詩蓋取人之云亡邦國殄瘁而已非哀乎時也¶
有未列於此者待同志而嗣之云¶
　　　　故尚書兵部侍郎琅邪王公(祐)¶
琅邪名父子少孤起徒步贄謁桑魏公藻鑑非易¶
與撫頂乆歎惜王楊許爲伍諸侯取爲官佐幕大¶
名府主帥杜重威功大心䟦扈天驥&KR0013;縶維神龜¶
罹網罟六師薄孤壘三面開生路主人既釋放賔¶
筵因詿誤逼脅本非辜貶謫尋不赴折腰紆墨綬¶
<pb:KR4h0040_SBCK_014-13b>¶
搨翼乆未舉梁竦恥州縣長卿有辭賦裏行旌邑¶
政柱史登朝序抨彈志不樂潤色身有素錦窠應¶
列宿星垣吟藥樹丹青生帝典金玉鏗王度東觀¶
秉直筆南宫司貢部時英萃門下藹藹騰嘉譽鵬¶
掀六月風豹蔚七日霧多才同列忌嫉惡姦人怒¶
排斥屢專城織羅仍典午名官頗流離衣食常貧¶
窶文明起代邸振㧞非不遇紫微雖正拜白髮已¶
遲暮史魚直有遺棖也剛不吐非才占清列志欲¶
投兕虎英俊在草萊力能生翅羽毁譽兩無私華¶
衮閒蕭斧掌選循故實尹京恥鈎鉅名位僅三事¶
<pb:KR4h0040_SBCK_014-14a>¶
疾瘵嬰二竪告滿拜貳卿君恩慰沉痼終見哲人¶
萎蕭蕭空壠墓鯉庭有令嗣鳯閣登仙署兩制列¶
門生九原應自許蒼蒼猶足信吾道似有訴餘慶¶
在子孫明明深可據¶
　　　　故尚書虞部員外郎知制誥貶萊州司¶
　　　　馬渤海高公(錫)¶
文自咸通後流散不復雅因仍歷五代秉筆多艷¶
冶高公在紫微濫觴誘學者自此遂彬彬不蕩亦¶
不野惜哉傷躁進忤㫖出閤下吾君登大寶兊澤¶
連&KR1480;灑均陽又淮陽移徙曾不暇遂無牽復命虚¶
<pb:KR4h0040_SBCK_014-14b>¶
偶文明化何路得自新齎志入長夜人謂責太深¶
終于郡司馬¶
　　　　故殿中侍御史滎陽鄭公(起)¶
柱史有名跡清才自天縱運思慶雲合落筆醴泉¶
湧歌詩與文賦錚錚人口諷揚袂入澤宫鵠心一¶
箭中恃才善戲謔負氣好侮弄大志有誰知細行¶
乖自訟小諌事丗宗惕惕佩光寵　太祖方歷試¶
握兵權已重上書范魯公先見不能用歷數不在¶
周謳謠卒歸　宋汗漫失屠龍接輿遂謌鳯行荷¶
伯倫鍤高臥畢卓甕　神德不爲嫌優待臺憲俸¶
<pb:KR4h0040_SBCK_014-15a>¶
晚求萬泉令吏隱官資冗一旦隨朝露識者彌哀¶
痛無子副家聲身丗&KR0002;一夢文編多散失人口時¶
傳誦空持一器酒何處澆孤冢¶
　　　　故國子博士郭公(忠恕)¶
汾陽飽經術賦性甚坦率在昔舉神童廣陽推傑¶
出尚書誦在口何論落自筆(公應舉時口念/尚書手寫論語)緫角¶
取科名弱冠紆纓紱早佐襄隂幕漢鼎入周室失¶
志罷屠龍佯狂遂捫虱周行亦僶俛吏隱多放逸¶
滑稽東方朔圖畫王摩詰古文識蝌蚪奥學辯萍¶
實字窮蒼頡本篆證陽氷失王績醉爲卿伯倫居¶
<pb:KR4h0040_SBCK_014-15b>¶
無匹俸錢乏一囊官路從三黜朱衣多不著白髮¶
仍慵櫛漸老羈旅年方見昇平日忽以伎術召此¶
意殊鬱鬱放口忤無鬚何門求造𦞃遁逃終見捕¶
譴逐道中卒遺孤落閭閻荒塜鳴蟋蟀手澤漸難¶
求誰家耀箱帙投吊焚此詩九原應有物¶
　　　　故太子中允知洛陽縣事潁公(䞇)¶
洛陽冨文彩峭㧞四子流提筆入廣&KR0163;辭氣干斗¶
牛擢第在芸閣言事觸冕旒在降宰百里道勝心¶
無憂才高恥吏役放蕩不檢脩起應賢良科下筆¶
不見休青官尚淹恤寺縣且優游輕才糞土賤高¶
<pb:KR4h0040_SBCK_014-16a>¶
義雲天浮懸磬任貧窶盈樽長獻酬知己彼何人¶
鳯閣與鼇頭推挽終不起壯志將焉收晚年圮橋¶
役闗市良可羞忽焉爲異物寒草封一丘孀&KR0276;應¶
凍餓交友誰尋求遺孫方稚齒爽秀已遒遒皇天¶
若有慿必使光貽謀¶
　　　　橄欖　王　禹偁¶
江東多果實橄欖稱珍竒北人將就酒食之先顰¶
眉皮核苦且澁歷口復棄遺良乆有回味始覺甘¶
如飴我今何所喻喻彼忠臣辭直道逆君耳斥退¶
投天涯丗亂思其言噬臍焉能追寄語采詩者無¶
<pb:KR4h0040_SBCK_014-16b>¶
輕橄欖詞¶
　　　　勸學篇　張　詠¶
大化不自言委之在英才𤣥門非有閉苦學當自¶
開丗上百代名莫遣寒如灰晨雞固自勉男子胡¶
爲哉胷中一片地無使容纎埃海鷗尚可狎人世¶
何嫌猜勤慎君子職顏閔如瓊瑰刻薄小人事斯¶
輩直可哀放蕩功不遂滿盈身亦灾將心須内疚¶
禍福本無媒¶
　　　　悼蜀詩四十韻　張　詠¶
至道紀號元祀春正月爲審官院考績引對天子¶
<pb:KR4h0040_SBCK_014-17a>¶
曰天厭西蜀歲荐飢饉任失其人枉政殘剥民興¶
惡作孽授命虎旅殄滅兇逆矧彼黔首不聊其生¶
觀人安民朕意罔怠寛則育姦猛則殘俗得夫濟¶
者實難其人爾惟方直歷政有績卭僰幽遐徃理¶
其俗克畏克愛汝其欽哉祗奉命乘輅西征夏四¶
月二十有八日供厥職噫謀術庸陋罔敢怠忽豪¶
猾抑之賦斂乃息存恤窮困招綏流亡杜厥剥削¶
宣揚皇風間一歲而民弗克安非郡縣之罪偏將¶
之罪也有聽者孰不知民心上畏王師之剽掠下¶
畏草孽之強暴乎良家困弊漸復從　賊庶賖其¶
<pb:KR4h0040_SBCK_014-17b>¶
死深可忿也　天子遠九重孤賤者憚權豪而不¶
敢言嗚呼雖采詩之官闋之乆矣然謌詠諷刺亦¶
不可寂然詠敢作悼蜀古詩四十韻書于視政之¶
㕔有識君子幸勿以狂瞽爲罪¶
蜀國富且庶風俗矜浮薄奢僣極珠貝狂佚務娛¶
樂虹橋吐飛泉煙柳閉朱閣燭影逐星沉歌聲和¶
月落鬬雞破百萬呼盧縱大噱遊女白玉璫驕馬¶
黄金絡酒肆夜不扄花市春慚怍禾稼暮雲連䊵¶
繡淑氣錯熈熈三十年光景倐如昨天道本害盈¶
侈極禍必作當時布政者罔思救民瘼不能宣淳¶
<pb:KR4h0040_SBCK_014-18a>¶
化移風復儉約情性非方直多爲聲色著從欲竊¶
虚譽隨俗縱貪攫蠶食生靈肌作威恣暴虐佞罔¶
天子聽所利唯剥削一方忿恨興千里攘臂躍火¶
氣烘寒空雪彩揮蓮蕚無人能却敵何假施擊柝¶
害物黷貨軰皆爲白刃爍瓦礫積臺榭荆棘迷城¶
郭里第鎻苔蕪庭軒喧燕雀斗粟金帛市束芻羅¶
綺博悲夫驕奢民不能飽葵藿朝廷僉元戎帥師¶
蕩兇惡虎旅一以至梟巢一何弱燎毛熖晶熒破¶
竹鋒熠爚兵驕不可戢殺人如戲謔悼耄皆麗誅¶
玉石何所度未能剪強暴爭先謀剽掠良民生計¶
<pb:KR4h0040_SBCK_014-18b>¶
空賖死心殞穫四野起&KR0600;狼五畒孰耕鑿出師不¶
以律餘孽何由却俾夫熾蜂蠆寡術能籠絡邊陲¶
未肅清胡顏食天爵世方尚奔競誰復振謇諤黄¶
屋遠萬里九重高寥廓時稱多英雄才豈無衞霍¶
近聞命良臣拭目觀奇略¶
　　　　赴郡之初尋屬愆亢有司舉舊典取湫¶
　　　　水徴巫覡以致禱而涉旬靡應農事方¶
　　　　急遣罷去越翊日漸獲優洽　劉　筠¶
優詔將州任視政&KR0138;旬時田畯訴炎暵坐虞多稼¶
萎雲將掉頭去波臣涸轍危行部殊未及隨車杳¶
<pb:KR4h0040_SBCK_014-19a>¶
難期徃慙神父化(鮑德守南陽時多荒灾唯此/郡豐穰吏民愛悅號爲神父)今¶
取旱母嗤(蕭雅所臨必赤地/大旱人號爲旱母)諸曹白事者雩典舉¶
舊規郡北岐棘山上有三湫池衙吏絜齊徃汲水¶
置縹瓷朝服領巫覡詰旦迓諸岐承以結綵輿奉¶
於五龍祠自是率賓介寅午&KR0323;于斯紛敷薦楮鏹¶
浸漬灑楊枝瓦鑪松香鈍瓢樽&KR0112;酌醨四壁繪神¶
變正筵塑靈儀怖若葉公牖怪甚葛仙陂老覡十¶
數軰勃屑頭如魌童巫及伶倡貌寢語嘍囇但多¶
罋盎質曾乏婉孌姿交手操鈐拂合譟屢僛僛喧¶
塵著蓬髮穢汗落粉頥一聞且一嘔掩鼻以攢眉¶
<pb:KR4h0040_SBCK_014-19b>¶
隮蔚朝待族敗革震散之巽飄暮欲息竅竹呼復¶
來慢黷固已甚誕妄相馮隨如是者浹日僅得沾¶
服滋嗟予政無狀百拜胡敢辭矧夫民習俗姑用¶
慰齎咨抑聞古人言天鑒實無私神道貴得一何¶
乃託邪師遽俾送湫勺撤役勤繭絲申明恤刑詔¶
挺重捨輕疑從此四三日油霈洽封圻又聞堯湯¶
丗水旱軫君慈存救自有術斂散適所宜元元無¶
菜色九載尚熈熈周禮地官職皇舞雖有祈道經¶
蒞天下傷民誠弗爲惟神禀聦正遠&KR0017;務肅祗願¶
守有常德可戒興妖思¶
<pb:KR4h0040_SBCK_014-20a>¶
　　　　寄岳陽劉從事　韓　丕¶
秋來憶故人寓目臨大野遠近聞清商依稀奏𡺳¶
雅經霜樹半紅無風葉自下一片洞庭心聊慿塞¶
鴻寫¶
　　　　溫泉詩　錢　易¶
悲哉天寶時帝耄政不修寵幸尊婦人隂極陽已¶
柔外戚盛本枝櫛比封列侯丞相大將軍備位甚¶
悠悠天下安既乆積漸力不周車服金玉煥黎庶¶
飢寒愁驪山溫泉宫晝幸與夜游一游百司備萬¶
費一日休雖能心自快化作社稷憂國忠咨吞噬¶
<pb:KR4h0040_SBCK_014-20b>¶
林甫懷姦偷胡雛據太原鍾鼓無計收黄塵蒲長¶
安慘黷九廟羞唐天未使絶返正知疾瘳自兹遊¶
賞地荆棘生荒秋舊物悉已廢蜘蛛挂重樓覽者¶
咸寒心一過三廻頭因知帝王業堅固宣鴻猷豈¶
可信嗜欲侮弄生瘡疣雕墻峻宇誡簡牘况有由¶
飜思黍離章續之應可仇¶
　　　　夏日山居詩　种　放¶
隂隂林木靜寂寂無人境紅綻紫葳香嵐沈玉膏¶
冷看雲時獨坐㥀事常中省何客馭風來新篁動¶
踈影¶
<pb:KR4h0040_SBCK_014-21a>¶
　　　　諭蒙詩　种　放¶
大盈卑百瀆自成浮天潯崇丘下累塊竟爲蔽日¶
深王者在謙小夙惟堯禹心拜言尊賢仁㥀德棄¶
珠金自滿九族散匪驕百善尋炳兹夏商鑒滅國¶
因夸&KR0075;¶
皇朝文鑑卷第十四¶
<pb:KR4h0040_SBCK_014-21b>¶
