# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:03.913788
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB04n0455-030皇朝文鑑-卷第三十.
<pb:KR4h0040_SBCK_030-1a>¶
皇朝文鑑巻第三十¶
　騷(如騷者亦附)¶
　　　山中之樂　歐陽　脩¶
　　　逐伯強文　劉　敞¶
　　　屈原嘏辭　劉　敞¶
　　　釋謀　王　安石¶
　　　&KR0009;蔡氏女子　王　安石¶
　　　九誦　鮮于　侁¶
　　　山清辭　蘇　軾¶
　　　黃泥坂詞　蘇　軾¶
<pb:KR4h0040_SBCK_030-1b>¶
　　　南山之田　王　令¶
　　　我思古人　王　令¶
　　　山中辭　王　令¶
　　　江上辭　王　令¶
　　　放言　狄　遵度¶
　　　幽命　沈　括¶
　　　題禹廟壁　劉　彞¶
　　　詆風&KR1305;　劉　攽¶
　　　弔王右軍宅辭　錢　公輔¶
　　　解雨送神曲　李　常¶
<pb:KR4h0040_SBCK_030-2a>¶
　　　超然臺辭　文　同¶
　　　濂溪詩　黃　庭堅¶
　　　明月篇贈張文潜　黃　庭堅¶
　　　秋風三疊&KR0009;秦少游　邢　居實¶
　　　華清宫詞五首　田　畫¶
　　　　山中之樂　歐陽　修¶
　　佛者惠勤餘杭人也少去父母長無妻子以¶
　　衣食于佛之徒徃來京師二十年其人聦明¶
　　材智亦嘗學問于賢士大夫今其南歸遂將¶
　　窮極吳越甌閩江湖海上之諸山以肆其所¶
<pb:KR4h0040_SBCK_030-2b>¶
　　適予嘉其嘗有聞於吾人也於其行也爲作¶
　　山中之樂三章極道山林間事以動蕩其心¶
　　意而卒反之正其辭曰¶
江上山兮海上峯藹青蒼兮杳㠝叢霞飛霧散兮¶
邈乎青空天鑱鬼削兮壁立於鴻䝉崖懸磴絶兮¶
險且窮穿雲渡水兮忽得路而不知其深之幾重¶
中有平田廣谷兮與世隔絶猶有太古之遺風泉¶
甘土肥兮鳥獸雝雝其人麋鹿兮既壽而豐不¶
知人間之幾時兮但見草木華落爲春冬嗟世之¶
人兮曷不歸來乎山中山中之樂不可見今子其¶
<pb:KR4h0040_SBCK_030-3a>¶
徃兮誰逢¶
　　　　　其一¶
丹莖翠蔓兮巖壑玲瓏水聲聒聒兮花氣濛濛石¶
巉巉兮横路風颯颯兮吹松雲&KR0115;&KR0115;兮雨霏霏白¶
猿夜嘯兮青楓朝日出兮林間澗谷紛兮青紅千¶
林靜兮秋月百草香兮春風嗟世之人兮曷不歸¶
來乎山中山中之樂不可得今子其徃兮誰從¶
　　　　　其二¶
梯崖架險兮佛廟仙宫耀空山兮鬱穹隆彼之人¶
兮固亦目明而耳聦寵辱不干其慮兮仁義不被¶
<pb:KR4h0040_SBCK_030-3b>¶
其躬䕃長松之蓊蔚兮藉纎草之丰茸苟其中以¶
自足兮忘其服胡而顛童自古智能魁傑之士兮¶
固亦絶世而逃蹤惜天林之甚良兮而自棄於無¶
庸嗟彼之人兮胡爲老乎山中山中之樂不可久¶
遲子之返兮誰同¶
　　　　　其三¶
　　　　逐伯強文　劉　敞¶
　　寳元二年予羈旅淮南醫來言曰今兹歲多¶
　　疾疫予因作文以逐伯強伯強厲也能爲疫¶
　　者故逐之¶
<pb:KR4h0040_SBCK_030-4a>¶
皇皇上天兮后土浩浩厥生孔繁兮其施甚溥陶¶
陶仲夏兮草木蕃廡鳥獸孳息兮我民樂胥我民¶
孔靈兮上帝是仁天子聖兮百工日新上無粃政¶
兮下無悖人鄰里其集兮樂哉欣欣伯強何爲兮¶
孰畀以政反世五福兮持極以令我民不怡兮既¶
爽其盛白黒眩瞀兮孰察其正謂壽反天兮謂康¶
反病仁義無益兮苟且爲幸嗟爾伯強兮其獨何¶
心絶世和氣兮俾民不任上天孔神兮大德曰生¶
天不可長罔兮民不可乆侵天誅誠加兮安所避¶
雷公驅兮風伯逝嗟爾伯強兮何所詣南有蠻兮¶
<pb:KR4h0040_SBCK_030-4b>¶
爲冦爲逋西羗戎兮恃艱自虞天子孔仁兮靡焉¶
畢屠伯強徃兮代天伐誅嗟中國兮不可久留子¶
不去兮顚倒思予¶
　　　　屈原嘏辭　劉　敞¶
　　梅聖兪在江南作文祝于屈原譏原好競渡¶
　　使民習尚之因以&KR0720;傷溺死一歲不爲輒降¶
　　疾殃失愛民之道其意誠善也然競渡非屈¶
　　原意民言不競渡則歲輒惡者訛也故爲原¶
　　作嘏辭以報祝明聖兪禁競渡得神意¶
維時仲夏吉日維午神歆既詞錫辭以嘏曰朕之¶
<pb:KR4h0040_SBCK_030-5a>¶
初生皇揆予度嘉朕以名終身是守抑豈不淑不幸¶
逢遇離愍被憂天不可訴宗國爲墟寧取自賊朕¶
爲忍生豈不永年悁悁荆人是拯是憐赴水蹈波¶
疚不廢旃既招朕魂巫祝背先豈朕是私將德是¶
傳淪胥及溺初亦不悛其後風靡民益輕死匪朕¶
之心是豈爲義婦弔其夫母傷其子人訊其端指¶
予以詈予亦念之其本有自昔朕婞直不爲衆下¶
世予尚之謂予好怒昔朕不容自投于江世予尚¶
之謂予弃躬既習而闘既逺益繆被朕僞名汙朕¶
以咎朕生不時亂世是遘民之秉彞嘉是直道從¶
<pb:KR4h0040_SBCK_030-5b>¶
仁於井朕亦不取汝禁其俗幸懐朕忠好競以誣¶
一何不聦我實&KR0017;神民焉是主其祀其禱予之所¶
厚予懼天明焉事戲豫予憫横流焉事競渡予懷¶
堯舜焉事狎侮汝維賢人曾不予怒徇俗雷同譏¶
予以好履常徇直切諫盡節人神所扶未必皆福¶
去邪即正何以有罰曽非予懷可禁其爲毋使佞¶
臣指予以戒錫爾多福畀爾厖眉使爾忠言于君¶
畢冝¶
　　　　釋謀　王　安石¶
雲&KR0115;&KR0115;兮蔽日風浩浩兮吹沙出予馳兮不得塊¶
<pb:KR4h0040_SBCK_030-6a>¶
獨處兮咨嗟嗟天地兮無窮暑與寒兮相客以短¶
褐兮憂親孰知予兮孔棘維抱闗兮擊柝乃予仕¶
兮所冝祿可辤兮尚冒養孰割兮方虧豈吾事兮¶
固拙寧我辰兮獨悖信物默兮有制尚可侔兮内¶
外¶
　　　　寄蔡氏女子　王　安石¶
建業東郭望城西堠千嶂承宇百泉遶霤青遙遙¶
兮纚屬綠宛宛兮横逗積李兮縞夜崇桃兮炫晝¶
蘭馥兮衆植竹娟兮常茂柳青綿兮含姿松偃蹇¶
兮獻秀鳥跂兮下上魚跳兮左右顧我兮適我有¶
<pb:KR4h0040_SBCK_030-6b>¶
班兮伏獸感時物兮念汝遲汝歸兮&KR0157;㓜¶
　　　九誦　鮮于　侁¶
　　　　堯祠¶
車轔轔兮廟堧皷坎坎兮祠下竽琴兮並奏㓗時¶
羞兮䖍祠事瑤華爲饌兮沆&KR1197;爲漿象籩玉豆兮¶
金鼎煇煌海珍野蔌兮雜錯而致誠神之來兮風雨¶
蕭蕭前驅干畢兮上有招搖羽林爲衛兮虹霓爲¶
旗鳯凰左右兮擾伏蛟螭神之降兮金輿靈欣欣¶
兮&KR0388;蠁德難名兮覆燾千萬年兮不忘¶
　　　　舜祠¶
<pb:KR4h0040_SBCK_030-7a>¶
道歴山兮逶蛇思古人兮感歎並儲胥兮肅止仰¶
曾雲兮晻曖獸何鳴兮林中鳥何悲兮山上木何¶
爲兮不剪草何爲兮茂暢帝之神兮在天帝之德¶
兮在人物具兮四海心精兮一純采秀實兮山間¶
摘其毛兮澗底玉醴湛兮瓊茅肴修雜兮蘭&KR0649;樂¶
備兮九奏鳯舞兮儀韶人駿奔兮如在君卒享兮¶
神交¶
　　　　周公¶
噫嗟兮文公巋然兮祕宇悵王室兮多難獨勤勞¶
兮左右四國流言兮冲人不知東征問罪兮慆慆¶
<pb:KR4h0040_SBCK_030-7b>¶
不歸大電以風兮天威震驚弁啓金縢兮衮衣有¶
光公之心兮大成文武公之子兮建侯啓土山川¶
兮附庸奄鳬繹兮&KR0027;蒙萬子孫兮承祀億兆人兮¶
仰止惟夫子之嘆嗟兮不復見於寤寐何莽新之¶
假攝兮文姦言而欺一世造作詭故而&KR0439;劉兮亦¶
亟殄宗而絶嗣公之聖而德恊天兮何妄人之輒¶
自擬俾其顚而不終兮天實表公&KR0168;而警後肅進¶
拜於廟堂兮冝奉時之牲酒皷鍾兮在宫琴瑟兮¶
在堂神之格兮樂享民欣欣兮不忘¶
　　　　孔子¶
<pb:KR4h0040_SBCK_030-8a>¶
曲阜兮遺墟先師兮闕里神髣髴兮如在涕潺湲¶
兮不已窮天地兮一人掲日月而照臨生無萬乘¶
之位兮三千之徒心服而四來嗟愚陋之不明兮¶
乃商賜之爲疑羗紛紛其妄作兮悖道違義而弗¶
自知顧六藝之折&KR0168;兮取捨縱横而恊于道後世¶
苟輕肆於&KR0336;臆兮必遽貽於詬病三綱立而五教¶
明兮實治世之宏矩履厚地而戴高天兮胡一日¶
之可捨冝萬齡之廟貌兮春秋不乏其時祀合仁¶
義以爲冠兮結忠信而爲佩集道德以爲裳兮服¶
文章而爲帶列籩豆爲左右兮蘋藻牲牢而㓗肥¶
<pb:KR4h0040_SBCK_030-8b>¶
酌玉醴以爲酒兮錯瓊瑤而爲粢升堂而北面兮¶
望冕旒之巍巍惟神明之降鑒兮洞精神其來歆¶
　　　　嶽神¶
雲蓊蔚兮山之巓瞻嶽靈兮望青天嶄巖崷崪兮¶
磅礴無垠巄嵸嵂勃兮寧一以爲仁草木雜而羅¶
生兮人不可名鳥獸蕃而走集兮虞不能知因高¶
錯事兮道此躋陛登岱勒成兮胡爲而七十二君¶
齊余心兮不外高余冠兮甚偉擷芳杜兮爲衣掇¶
紫芝兮作佩栢實兮松華石髓兮蘭英蕙肴陳兮¶
玉案明水湛兮清尊誠拳拳兮不解寐接神兮怳¶
<pb:KR4h0040_SBCK_030-9a>¶
若有言嵩高峻極兮生甫與申周道將明兮宣以¶
中興水旱不常兮蟲螟以災稼穡卒荒兮民生流¶
離勞來安集兮之子之功祐此下民兮寧遺神羞¶
　　　　河伯¶
清秋方初兮&KR0834;雨降而無時舊坊弗治兮河水泛¶
濫而爲災潏汨沸渭兮澎湃奔波而霈來崩騰覆¶
溺兮夫豈河伯之不仁汗漫千里兮蕩然室閭耄¶
稚驚號兮丘冢爲家蛟螭憤怒兮魚鼈縱横黿鼉¶
馳騖兮鳬鶩飛翔皇天無親兮視聽以民五序參¶
差兮咎極以滋聖惟唐堯兮固遭横流臣有舜禹¶
<pb:KR4h0040_SBCK_030-9b>¶
兮輿心所依禦災拯溺兮九叙可歌四凶逐去兮¶
二八以陛天地平成兮海隅蒙福白馬玉璧兮非¶
神之欲¶
　　　　箕子¶
偉夫子之正諒兮適遭世以離尤悼祖宗之累積¶
兮大命顚而逢憂忠良屏逺兮讒䛕寖昌神&KR0027;在¶
塗兮虺蟒升堂紫鸞笯置兮鴆羽飛揚騶虞潜遯¶
兮豺虎縱横江籬鉏割兮鈎吻日滋芳荃不御兮¶
蔓草難圖比干剖心兮夫子佯狂蒙難以正兮大明¶
其傷靈脩不察兮國以云亡舊邦維新兮武功以¶
<pb:KR4h0040_SBCK_030-10a>¶
成囚奴釋辱兮作賔於王九疇演繹兮大法以彰¶
五事欽明兮君道日隆彞倫攸叙兮庻政其凝朝¶
鮮分封兮夷貊化行傳國中山兮蕃子以孫廟貎¶
有嚴兮祀典攸存歲時奉事兮斯千萬年¶
　　　　㣲子¶
肇公孫之璇源兮玄鳥降而生商並禹稷之聖賢¶
兮實惟&KR0074;撥之王歷嬀姒之世數兮道日躋於武¶
湯始伐罪於&KR0311;餉兮人怨咨而徯來顧寛仁之冝¶
民兮天俾式於九圍諒除殘而代虐兮猶云德之¶
有慙頼燕翼於孫謀兮治克舉於三宗老成不怨¶
<pb:KR4h0040_SBCK_030-10b>¶
於不以兮隱處不傷於厄窮世四十有六而下衰¶
兮豈天命之將隳寔遭家之不嗣兮顧麗色之惟¶
㣲念社稷之顛傾兮七廟無所憑依帝眷在於有¶
周兮抱祭器而焉歸雖白馬之見廟兮聊血食於¶
商丘偉夫子一言兮誠有取於三仁¶
　　　　&KR0031;廟¶
旄頭光芒兮戎馬馳海水沸蕩兮鯨鯢飛煙塵蔽¶
日兮殺氣昬金鼓轟天兮山岳奔小國不守兮大¶
國顛傾王侯戮辱兮虵豕肆行二公仗義兮捍賊¶
濉陽析骸易子兮併力小城勢窮力殫兮外無救¶
<pb:KR4h0040_SBCK_030-11a>¶
兵亡身徇國兮寧屈虎狼仰天視日兮氣以揚揚¶
衣纓不絕兮貌如平生旅遊馳驅兮歴此舊都致¶
詞雙廟兮涕泗不收惟忠與孝兮死義爲尤遭丗¶
擾攘兮適履其憂訏謀顚置兮邊將怙功尾大權¶
移兮三鎭握兵忠賢在野兮讒邪肆意女謁内用¶
兮戚臣外圯紀綱日紊兮典刑日弛胎旤階亂兮¶
誰執其咎義士没身兮沈寃莫置猗歟二公兮行¶
人歔欷¶
　　　　上清辭　蘇　軾¶
君胡爲乎山之幽顧宫殿兮乆淹留又曷爲一朝¶
<pb:KR4h0040_SBCK_030-11b>¶
去此而不顧兮悲此空山之人也來不可得而知¶
兮去固不可得而訊也君之來兮天門空從千騎¶
兮駕飛龍&KR0032;星辰兮役太歲儼晝降兮雷隆隆朝¶
發軫兮帝庭夕弭節兮山宫壙有妖兮虐下土精¶
爲星兮氣爲虹愛流血之滂沛兮又嗜瘧癘與螟¶
䖝嘯肓風而涕淫雨兮時又吐旱火之煙融銜帝¶
命以下討兮建千仞之脩鋒乘飛霆而追逸景兮¶
歙砉掃滅而無蹤忽崩播其來㑹兮走海岳之神¶
公龍車獸鬼不知其數兮旗纛晻靄而冥蒙漸俯¶
傴以旅進兮鏘劒佩之相礱司殺生之必信兮知¶
<pb:KR4h0040_SBCK_030-12a>¶
上帝之不汝容既約束以反職兮退戰慄而愈恭¶
澤充塞於四海兮獨淡然其無功君之去兮天門¶
開款閶闔兮朝玉臺群僊迎兮塞雲漢儼前導兮¶
紛後陪厯玉階兮帝迎勞君良苦兮馬虺隤閔人¶
世兮迫隘陳下土兮帝所哀返瓊宫之嵯峩兮役¶
萬靈之喧豗黙清淨以無爲兮時節狩於斗魁詣¶
通明而獻黜陟兮軼蕩蕩其無回忽表裏之煥霍兮¶
光不燭於九陔時遊目以下覧兮五岳爲豆四溟¶
爲杯俯故宫之千柱兮若毫端之集埃來非以爲¶
樂兮去非以爲悲謂神君之既返&KR0006;曾顔咫尺之¶
<pb:KR4h0040_SBCK_030-12b>¶
不違陞祕殿以内悸兮魂凛凛而上馳忽寤寐以¶
有得兮沐浴而獻辭是耶非邪臣不可得而知也¶
　　　　黄泥坂辭　蘇　軾¶
出臨臯而東騖兮並藂祠而北轉走雪堂之坡陁¶
&KR0006;歷黄泥之長坂大江洶以左繚兮&KR0261;雲濤之舒¶
巻草木層累而右附&KR0006;蔚柯丘之葱蒨余旦徃而¶
夕還&KR0006;歩徙&KR0029;而盤&KR0074;雖信美不可居兮苟娯余於¶
一盻余㓜好此竒服兮襲前人之詭幻老更變而¶
自哂兮悟驚俗之來患釋寳璐而被繒絮兮雜市¶
人而無辨路悠悠其莫徃來兮守一席而窮年時¶
<pb:KR4h0040_SBCK_030-13a>¶
游步而逺覽兮路窮盡而旋反朝嬉黄泥之白雲¶
兮莫宿雪堂之青煙喜魚鳥之莫余驚兮幸樵蘇¶
之我嫚初被酒以行歌兮忽放杖而醉偃草爲茵¶
而塊爲枕兮穆華堂之清晏紛墜露之濕衣兮升¶
素月之團團感父老之呼覺兮恐牛羊之子踐於¶
是蹶然而起起而歌曰月明兮星稀迎余徃兮餞¶
余歸歲既晏兮草木腓歸來歸來兮黄泥不可以¶
久嬉¶
　　　　南山之田　王　令¶
南山之田兮誰爲而蕪南山之人兮誰敎墮且來¶
<pb:KR4h0040_SBCK_030-13b>¶
者何爲兮徑者誰趾草漫靡兮不種何自始吾徃¶
兮無耜吾將歸兮客我止要以田兮寄於治我耕¶
淺兮穀不遂耕之深兮石撓吾耒吾耒撓兮嗟耕¶
難雨專水兮日專旱借不然兮穎以秀螟懸心兮¶
螣開口我雖力兮功何有雖然不可以已兮寧時¶
我違而我不時負¶
　　　　我思古人　王　令¶
我所思兮忽古今之異時生兹世以爲期欲勿思¶
而柰何獨斯人之弗見故永懷而自歌樂吾行之¶
舒舒忽忘世之汲汲睇萬里以自騖兮豈寧俯以¶
<pb:KR4h0040_SBCK_030-14a>¶
効拾載重道遠兮予欲行而誰與累九鼎以自重¶
兮固尫之不舉矯身以爲衡兮權世之重輕廣道¶
以爲路兮聽人之來去¶
　　　　山中辭　王　令¶
山中兮何遊登彼山兮樂夫高弃吾馬兮取步降¶
吾車兮足兩屨石當道兮行旁木礙上兮下俯曾¶
蹈險之非艱聊憑高而下顧何所視之乃牛而獨¶
見之如鼠彼侏侏者出其下兮曾其身之非傴于¶
嗟徂兮離婁之死則已古不較其爲短長兮何獨¶
計其高下山之高兮崔嵬山之路兮百折而千回¶
<pb:KR4h0040_SBCK_030-14b>¶
趨前行而就挽笑顧後使推之彼遊者誰兮何以¶
子之車來¶
　　　　江上辭　王　令¶
江之水兮東流泝湍流兮寄吾舟舟無袽兮載函¶
重風乘波兮棹人用濟不濟兮柰何横中流兮涕¶
滂沱來何爲兮不待今雖嗟兮安悔舟方乘兮人¶
不吾以覆且溺兮我同人死江之水兮東流濟欲濟¶
兮何由水浸浸兮灘露暮濤下兮夜潦收舟不行¶
兮推之於陸力不足兮汗顔行無由兮塗足時不¶
逝兮柰何歸日暮兮塗逺風高兮水波行躊躇兮¶
<pb:KR4h0040_SBCK_030-15a>¶
竚望聊逍遙兮永歌江之水兮東流㳂湍流兮望¶
歸舟舟來歸兮何時步芳洲兮濯足陟南山兮采¶
薇江風波兮日暮望夫人兮未來江之水兮東流¶
㳂湍流兮望歸舟風滔滔兮浪波若嗟徃者兮未¶
還惜行人兮將去去何道兮歸何時執子手兮牽¶
子衣行何如兮來復濟豈無兮它時¶
　　　　放言　狄　遵度¶
惘兮忽長不樂兮安極眺平野兮千里坐空館兮¶
四壁對寒日兮蒼莽披勁風兮悽慄鳥悲鳴兮羣¶
䘮草離披兮路塞嗚呼物之生天地間雖大小參¶
<pb:KR4h0040_SBCK_030-15b>¶
差不齊然其材亦各有所適草木不以㣲而廢其¶
用陵岳不以大而專其職獨人事豈不然亦由兹¶
而可識性之禀既有賢愚之異位之設亦有貴賤¶
之隔使大小各得盡其材譬一體之和懌及年嵗¶
之未暮兮思欲竭其所得曷獨求已之爲兮顧泯¶
然者可惻古之聖賢固癯瘁而不敢暇兮畏天命¶
之誅殛天之賦已以是材兮敢不奉而驚惕嗚呼¶
而今而後用與不用吾將繋之於天在已之有固¶
斯須而不敢斁¶
　　　　幽命　沈　括¶
<pb:KR4h0040_SBCK_030-16a>¶
山木嘯兮雲幽幽秣我歸馬兮無爲久留江鼯翔¶
兮雨漫漫回予車兮水漸幰仲何爲兮中野澹將¶
洋兮踈駕目逝兮形留鬱逍遥兮日下㵼慕&KR0006;流¶
觀撫節兮浩望駟黄戾兮靡騁旋吾輈兮焉徃不¶
我虚兮斯辰思何爲兮鞅掌¶
　　　　題禹廟壁　劉　彛¶
皇祐二年秋予自閩由太末登天台川陸間行至¶
于郡凡數千里觀山澤之可樹殖者或荒瀦焉田¶
&KR0383;之可畎澮者或漫滅焉自剡而西遇雨數日農¶
田甚豐垂穫而遭霖潦之害春夏斯民飢莩癏瘠¶
<pb:KR4h0040_SBCK_030-16b>¶
未起者重困是水予心哀焉嗚呼冝樹殖而荒瀦¶
凍餒之源也冝畎澮而漫滅水旱之道也天地非¶
不生且育然而吾民重罹飢困賛乎化育之道未¶
至焉耳夜過鑑湖人指南山而告曰禹廟也予具¶
冠帶瞻望内起恭肅不覺感歎泣下既而欲誌其¶
事厥明次于㑹稽之門遂冩屋壁其歌曰¶
地生財兮天生時聖賢之賛育兮咸適其冝畎澮¶
距川兮川距海水旱罔至兮民無凍飢&KR0383;田是起¶
兮帝載以熙萬世永頼兮胡不踐履而行之嗚呼¶
禹乎誰知予心之増悲¶
<pb:KR4h0040_SBCK_030-17a>¶
　　　　詆風穴　劉　攽¶
背崧右洛兮維汝泱泱左界韓鄭兮前關魯陽陵¶
丘曼延兮土膏脉良生植遂茂兮厥夭且長咨飄¶
風兮胡很而狂乘冬肆威兮怒號以常通晝亘夕¶
兮日月奪光宇宙昬惑兮顚倒&KR0007;黄折枝排根兮¶
松桂毁傷衝空動楗兮披户登堂獸亡其曹兮鴻¶
鵠失翔問誰尸之兮厎此不祥曰兹穴之詭異兮¶
竊神之機幽嶮窮竒兮狹中不夷皷舞蜚廉兮招¶
摇南箕平居無事兮滛樂而爾爲歷九州而遐觀¶
兮孰樂土其若此獨蠻夷之僻陋兮乃自古記之¶
<pb:KR4h0040_SBCK_030-17b>¶
矣邈炎洲之荒忽兮汨大海其千里上霧下潦兮¶
墊隘瘴癘魑魅羣遊兮樂人之死蓄爲颶風兮㿊¶
毒疵癘扶濤駕山兮舟航糜毁歷日旋時兮然後¶
得已西極曠蕩兮隂磧無垠流沙不波兮瀚海無¶
泉五穀不生兮蓬棘蓁蓁熱風之來兮天地翳昏¶
觸肌爲痏兮四肢若燔亦幸有老駞之先知兮嗚¶
呼而告言歸命野獸兮廑焉得存彼鬼方之幽¶
昧兮固冝以然慨土中之與鄰不避不偏胡&KR1305;神¶
之忍兮固蔽以頑用夏變夷兮至于髦蠻外百里¶
而不同兮兹邑獨爲匪民帝之高居兮臨照在下¶
<pb:KR4h0040_SBCK_030-18a>¶
虎豹服仁兮九閽莫阻巫咸上愬兮帝命斯許巨¶
靈夸娥兮幹其絕膂拔山投石兮北海之渚大野¶
夷爽兮八風攸叙號令專一兮莫予敢侮蒙常聖¶
時兮維民所取&KR1305;神雖悔兮夫孰閔汝¶
　　　　弔王右軍宅辭　錢　公輔¶
晉王右軍宅于越之蕺山爲浮圖而繪像存焉好¶
事者猶能指墨池鵝池之遺迹而表識其上予嘗¶
恨東南山之佳水之勝多奪於浮圖氏而衣冠隱¶
淪無一人得之者既過右軍宅擲文以弔之曰¶
晉去今兮千齡未餘彼山峩兮晉賢人之故居故¶
<pb:KR4h0040_SBCK_030-18b>¶
居泯其幾時兮今變化於浮圖嗚呼傷哉絕雲巍¶
崗葱葱蒼蒼竹茂草美煙高氣長古松蓊兮虬盤¶
怪石呀兮虎驤前稽嶺之横峙兮下鑑水之輝光¶
逺市井之喧卑兮據城壘之低昻春可遊而縱望¶
兮夏可息而凄凉秋可登而感槩兮冬可處而樂¶
康無一時之不得冝&KR0006;環一目而周四方眞孤高¶
之所廬兮非醜族之能當生冝形體之放浪兮死¶
冝魂魄之棲藏嗚呼傷哉彼靈何之兮黙不聞一¶
怪與一祥果無知兮徒結塞予之中腸果有知兮¶
奚坐視緇徒之賊戕將後葉之湮淪兮無能振其¶
<pb:KR4h0040_SBCK_030-19a>¶
祖芳抑亂離之荐遭兮百易主而百亡吾固弗得¶
而知兮兹涕泗而徜徉嗟道之衰兮異　類蠧侵而¶
日昌嗟越之雄兮豈㣲一丈夫之勇剛如可贖兮¶
雖萬金可捐萬室可償胡恬夷而莫醜兮徃徃助¶
資其棟梁聊捐文於山之側兮將鑱石乎洲之堂¶
嗟嗟越人窮千萬春兮冝吾文之弗忘¶
　　　　解雨送神曲　李　常¶
怒風兮揚塵日爍石兮將焚水泉竭兮厚地裂嘉¶
穀槀兮孰薅且耘神龍兮靈壑挹清波兮幽濆鳴¶
鼉皷兮舞神覡庻下鑒兮霈祥氛¶
<pb:KR4h0040_SBCK_030-19b>¶
觸石兮山巓倐四騖兮天邊驚霆怒兮電熾飜河¶
漢兮繩懸黍離離兮發嘉穗壠高下兮水潺湲讙¶
吾人兮拜貺請奉事兮無有窮年¶
肅旂斾兮先驅咽簫笳兮擁歸輿椒醑甘兮牲幣¶
㓗如&KR0388;蠁兮爲之踟蹰瞻前山兮嵯峨指去路兮¶
縈紆神德大兮報無以稱徒感涕兮長吁¶
　　　　超然臺詞　文　同¶
方仲春之盎盎兮覽草木之菲菲胡怫鬱於余懷¶
兮悵獨處而無依陟危譙以騁望兮丘阜嶊崣而¶
參差窮莽蒼以極視兮但浮陽之輝輝忽揚飈以¶
<pb:KR4h0040_SBCK_030-20a>¶
晦沬兮灑氣霾於四垂躓余之所行兮溷溷其安¶
之蛻余神以遐騖兮控泬寥而上馳闢晻曖以涉¶
澒洞兮揮霓旌而掉雲旗擺長彗以夭矯兮從宛¶
虹之委蛇曵采旒以役朱鳯兮駕瓊輈而驅翠螭¶
涉横潢以出没兮歷大曤而蔽虧翀萬里以一息¶
兮俯九州而下窺有美一人兮在東方去日乆兮¶
不能忘凛而㓗兮岌而長服忠信兮被文章中皦¶
皦兮外琅琅蘭爲&KR0109;兮桂爲裳儼若植兮奉珪璋¶
戢光耀兮祕芬芳賈世用兮斯巻藏遊物外兮肆¶
猖狂余將從之兮遙相望回羊角兮指龍肮轉嵎¶
<pb:KR4h0040_SBCK_030-20b>¶
夷兮蹴扶桑笴參山兮聊徜徉下超然兮拜其旁¶
顧有問兮言非常忽掉頭兮告以祥使余脱亂天¶
之罔兮解逆物之韁已而釋然兮出有累之場余¶
復僊僊兮來歸故鄉¶
　　　　濓溪詩　黄　庭堅¶
舂陵周茂叔人品甚高&KR0336;中灑落如光風霽月好¶
讀書雅意林壑初不爲人窘束世故權輿仕籍不¶
卑小官職思其憂論法常欲與民决訟得情而不¶
喜其爲小吏在江湖郡縣蓋十五年所至輒可傳¶
任司理參軍運使以權利變具獄茂叔爭之不能¶
<pb:KR4h0040_SBCK_030-21a>¶
投告身欲去使者歛手聽之趙公恱道號稱好賢¶
人有惡茂叔者趙公以使者臨之甚威茂叔處之¶
超然其後廼寤曰周茂叔天下士也薦之於朝論¶
之於士大夫終其身其爲使者進退官吏得罪者¶
自以不寃中歲乞身老於湓城有水發源於蓮花¶
峯下㓗清紺寒下合於湓江茂叔濯纓而樂之築¶
屋於其上用其平生所安樂嫓水而成名曰濓溪¶
與之游者曰溪名未足以對茂叔之美雖然茂叔¶
短於取名而惠於求志薄於徼福而厚於得民菲¶
於奉身而燕及煢嫠陋於希世而尚友千古聞茂¶
<pb:KR4h0040_SBCK_030-21b>¶
叔之餘風猶足以律貪則此溪之水配茂叔以永¶
久所得多矣茂叔諱悙實避厚陵奉朝請名改悙¶
頥二子壽燾皆好學承家求余作濓溪詩思詠潜¶
德茂叔雖仕宦三十年而平生之志終在丘壑故¶
余詩詞不及丗故猶髣髴其音塵¶
溪毛秀兮水清可飯羮兮濯纓不漁民利兮又何¶
有於名絃琴兮觴酒冩溪聲兮延五老以爲壽蟬¶
蛻塵埃兮玉雪自清聽潺湲兮鑒澄明激貪兮敦¶
薄非青蘋白鷗兮誰與同樂¶
津有舟兮蕩有蓮勝日兮與客就間人聞挐音兮¶
<pb:KR4h0040_SBCK_030-22a>¶
不知何處散髪醉高荷爲蓋兮倚芙蓉以當妓霜¶
清水寒兮舟著平沙八方同宇兮雲月爲家懷連¶
城兮佩明月魚鳥親人兮野老同社而爭席白雲¶
䝉頭兮與南山爲伍非夫人攘臂兮誰余敢侮¶
　　　　明月篇贈張文潜　黄　庭堅¶
天地具美兮生此明月陞白虹兮貫朝日工師告¶
余曰斯不可以爲佩棄捐櫝中兮三歲不㑹霜露¶
下兮百草休抱此耿耿兮與日星遊山中人兮招¶
招耕而食兮無卹榛艾蓁蓁前吾牛兮疻不可更¶
扶淺耕兮病歲深耕兮石嬰耜登山兮臨川雉得¶
<pb:KR4h0040_SBCK_030-22b>¶
意兮魚樂小風兮吹波從其友兮尾尾日下兮川¶
逝射雉兮喪余一矢佳人兮㓗齊悵何所兮行媒¶
南山有葛兮葛有本我羞餔兮以君之鉏來¶
　　　　秋風三疊寄秦少游　邢　居實¶
秋風夕起兮白露爲霜草木憔悴兮竊獨悲此衆¶
芳明月皎皎兮照空房晝日苦短兮夜未央有美¶
一人兮天一方欲徃從之兮路渺茫登山無車兮¶
涉水無航願言思子兮使我心傷¶
秋風淅淅兮雲溟溟䲭梟晝號兮蟋蟀夜鳴歲月¶
祖邁兮忽如流星少壯幾時兮老冉冉其相仍展¶
<pb:KR4h0040_SBCK_030-23a>¶
轉反側兮從夜逹明悵獨處此兮誰適爲情長歌¶
激烈兮涕泣交零願言思子兮使我心怦¶
秋風浩蕩兮天宇高羣山逶迤兮溪谷寂寥登高¶
望逺兮兮不自聊駕言適野兮誰與遊遨空原無¶
人兮四顧蕭條猿狖與伍兮麋鹿爲曹浮雲千¶
里兮歸路遥願言思子兮使我心勞¶
　　　　華清宫詞五首　田　晝¶
帝將汰兮般樂睠名山兮華薄羗誰爲兮雲中眇宫¶
殿兮戍削飛檐兮䡾䡾繡栭兮錯梲颺壁門兮釦¶
砌承桂柱兮璇跋梅有壇兮椒有苑燠芳蓮兮水¶
<pb:KR4h0040_SBCK_030-23b>¶
澹澹睎組岫兮晃朗建明珠兮直上彤樓兮綠閣¶
瑤壇兮羽幄犬羊兮西清鹿得名兮山客殷復殷¶
兮夷城駕繚復繚兮女墻下儼龍旌兮鳯蓋怳而¶
明兮忽而曖與女獵兮河曲金爲羈兮玉爲勒與¶
女席兮天涯霓爲裳兮羽爲衣望夫君兮余思樂¶
不極兮告我以不歸悵千秋兮若此時不可兮屢¶
得¶
有美一人兮心所歆被姣服兮躡纎英朝與出遊¶
兮夜忘歸山之樊兮羅百司鉤膺兮陸續五貴般¶
兮相屬沬驪駒兮騖寳軸諸娣從之兮兩大國犀¶
<pb:KR4h0040_SBCK_030-24a>¶
屏兮象筵墮珥兮委鈿捐珠琲兮霧散裛蘭氣兮¶
&KR0072;延霞冠兮翠珮粲巾㡚兮雲之際合衆豔兮儵¶
爚轉清矑兮流涕歈音兮眇眇芳塵兮縹縹騁祕¶
樂兮天中播鐘虡兮夾陳&KR0027;盤兮羯皷塤篪高張¶
兮紛緜緜而來下奄四海兮黷侈君之心兮未已¶
邑里移兮朝㑹遷光葳㽔兮列貂蟬顧文葆兮贔¶
屭悄不愕兮不言障玉座兮金雞錫之帶兮十圍¶
夫人自秉兮美質蹇何爲兮爾疑¶
浴芳華兮瑤池待夫人兮未來忽中變兮偃蹇拓¶
九闗兮洞開鬱勃兮駓駓䇿駮駮兮奔螭摐鉟皷¶
<pb:KR4h0040_SBCK_030-24b>¶
兮蔽野戈鋌動兮拂霓操吾矛兮反吾逐兵接腋¶
兮車接轂帝順動兮將焉薄屠雲駒兮徹豐屋龍¶
轙兮華輈和鑾兮啾啾擁周衞兮失次旂旗紛兮¶
九斿臣鄰兮嬪御俇攘兮載路鈿扇兮榆翟魚須¶
笏兮赤繶舄謄駕君兮逶遲憑余怒兮不夷踠美¶
人兮道曲悵羽袖兮&KR1490;襹朝弛鞅兮山阿夕流憇¶
兮江滸折瓊枝兮蕙&KR0649;將以遺兮無所歌汾冩兮¶
悲秋風邑邑兮余愁欻與爾兮目結心騷屑兮顧¶
懷¶
天兵合兮讋羣兇銷氛沴兮奏膚公皇穆穆兮來¶
<pb:KR4h0040_SBCK_030-25a>¶
歸盍將疑兮層宫秋風兮颸颸紅實兮離離泯無¶
人兮跡絶敞紫殿兮金扉霜霑庭兮月侵墀蹇罘¶
罳兮失玻瓈愴石溜兮激激濯芳葩兮儼如昔錦鳬¶
兮繡騖思柔匹兮妍嫮溟海阻兮太息魂之來兮¶
秋之夕涕焭焭兮増悲敕所思兮爲余繄之解幃¶
&KR0209;兮玉體謂芬馨兮可佩捉而祍兮原中遺而履¶
兮行路覽故處兮猶疑徙丹楹兮延佇¶
秣余馬兮脂余車歲二月兮西南徂登朝元兮騁¶
望興廢忽兮愁予龍坰兮亹亹清川兮瀰瀰浮綠¶
樹兮中天非雲非煙兮眇如薺蔚豐壤兮氣冲融¶
<pb:KR4h0040_SBCK_030-25b>¶
疇隴靜兮芳卉明灼&KR1404;服兮雅豔發組繪兮鮮榮¶
祥光兮繞繚紅霓迴氛兮海收潦軼咳語兮曾穹¶
薄飛欒兮下眺撫華清之巨麗兮孰轉踵而失之¶
望秦陵之坡陁兮羗鬱鬱而蔽之驪之山兮畢之¶
原丘纍纍兮草芊芊諒前世兮俱盡余又悲兮有¶
唐¶
皇朝文鑑巻第三十¶
<pb:KR4h0040_SBCK_030-26a>¶
