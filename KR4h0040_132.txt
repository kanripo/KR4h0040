# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:08.824772
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 132
#+PROPERTY: FILE SB04n0455-132皇朝文鑑-卷第一百三十二.
<pb:KR4h0040_SBCK_132-1a>¶
皇朝文鑑卷第一百三十二¶
　樂語¶
　　　　教坊致語　宋　祁¶
　　　　勾合曲　宋　祁¶
　　　　勾小兒隊　宋　祁¶
　　　　隊名　宋　祁¶
　　　　問小兒　宋　祁¶
　　　　小兒致語　宋　祁¶
　　　　勾雜劇　宋　祁¶
　　　　放隊　宋　祁¶
<pb:KR4h0040_SBCK_132-1b>¶
　　　　教坊致語　王　珪¶
　　　　勾合曲　王　珪¶
　　　　勾小兒隊　王　珪¶
　　　　隊名　王　珪¶
　　　　問小兒隊　王　珪¶
　　　　小兒致語　王　珪¶
　　　　勾雜劇　王　珪¶
　　　　放小兒隊　王　珪¶
　　　　勾女弟子隊　王　珪¶
　　　　隊名　王　珪¶
<pb:KR4h0040_SBCK_132-2a>¶
　　　　問女弟子隊　王　珪¶
　　　　女弟子致語　王　珪¶
　　　　勾雜劇　王　珪¶
　　　　放女弟子隊　王　珪¶
　　　　集英殿秋宴教坊致語　元　絳¶
　　　　勾合曲　元　絳¶
　　　　勾小兒隊　元　絳¶
　　　　隊名　元　絳¶
　　　　問小兒隊　元　絳¶
　　　　小兒致語　元　絳¶
<pb:KR4h0040_SBCK_132-2b>¶
　　　　勾雜劇　元　絳¶
　　　　放小兒隊　元　絳¶
　　　　勾女弟子隊　元　絳¶
　　　　隊名　元　絳¶
　　　　問女弟子隊　元　絳¶
　　　　女弟子致語　元　絳¶
　　　　勾雜劇　元　絳¶
　　　　放女弟子隊　元　絳¶
　　　　集英殿秋宴教坊致語　蘇　軾¶
　　　　勾合曲　蘇　軾¶
<pb:KR4h0040_SBCK_132-3a>¶
　　　　勾小兒隊　蘇　軾¶
　　　　隊名　蘇　軾¶
　　　　問小兒隊　蘇　軾¶
　　　　小兒致語　蘇　軾¶
　　　　勾雜劇　蘇　軾¶
　　　　放小兒隊　蘇　軾¶
　　　　勾女童隊　蘇　軾¶
　　　　隊名　蘇　軾¶
　　　　問女童隊　蘇　軾¶
　　　　女童致語　蘇　軾¶
<pb:KR4h0040_SBCK_132-3b>¶
　　　　勾雜劇　蘇　軾¶
　　　　放隊　蘇　軾¶
　　　　㑹老堂致語　歐陽　脩¶
　哀辭¶
　　　　哭尹&KR0213;人詞　富　弼¶
　　　　哀穆先生文　蘇　舜欽¶
　　　　弔岳二生文　劉　敞¶
　　　　蘇明&KR0098;哀詞　曾　鞏¶
　　　　錢君𠋣哀詞　蘇　軾¶
　　　　鍾子翼哀詞　蘇　軾¶
<pb:KR4h0040_SBCK_132-4a>¶
　　　哭李仲蒙辭　文　同¶
　　　毗陵張先生哀辭(講作/代吕侍)汪　革¶
　　　王升之誄　劉　跂¶
　　　　教坊致語　宋　祁¶
臣聞璿杓東指披寶典以開年玉節南馳重歡隣¶
而講好國美春臺之享朝推宴俎之慈用洽樂康¶
式昭熈盛恭惟尊號　皇帝陛下紹承丕烈奄宅¶
中邦坐黄屋以訓恭擁綠圖而進道五辰順理九¶
扈告豐圓璧方琮並薦精純之祀巽風觧雨交流¶
曠蕩之恩五刑則觧網畫冠一尉則垂櫜卧鼔鴻¶
<pb:KR4h0040_SBCK_132-4b>¶
休紹至協氣翔臻属&KR0010;朔之申儀加使華之修聘¶
爰開廣殿胥慶佳辰王人捧日以揚輝方丈移山¶
而獻壽珍羣肅穆晬表顒卬瑞藻躍魚嘉鎬京之¶
飲酒翠梧傾鳯應韶舞之樅金式均蒙湛之仁普¶
詠叢雲之旦臣濫巾法部旅進神庭切抃享期敢¶
進口號　千官星拱侍凝旒紫殿餘寒已暗収日¶
湛露華浮宴席天回春色徧皇州雲韶三闋翔朱¶
鷺錦幕千層舞翠虬拭玉隣&KR0022;通使節萬齡亨㑹¶
慶洪猷¶
　　　　勾合曲　宋　祁¶
<pb:KR4h0040_SBCK_132-5a>¶
玉色凝温盛慶儀于瑞日葵心委照同華宴于需¶
雲矧韶律以方融顧群萌之將達宜陳偹奏用洽¶
太和徐韻宫商教坊合曲¶
　　　　勾小兒隊　宋　祁¶
綵岫岧嶤爛仙葩於曉日霞&KR0322;轉[炫-ㄙ+ㄥ]疊華鼓于春¶
雷烏漏未移鸞觴在御宜進㳺童之列俾陳逸綴¶
之妍上奉宸歡教坊小兒入隊¶
　　　　隊名　宋　祁¶
紫殿開慈宴　青衿綴舞行¶
　　　　問小兒　宋　祁¶
<pb:KR4h0040_SBCK_132-5b>¶
便姢躡履皆竹馬之髫齡蹀&KR0604;交竿盡蘭觿之雅¶
飾既樂陶姚之化盍陳象勺之因進叩天階雍容¶
敷奏¶
　　　　小兒致語　宋　祁¶
臣聞慶朔履端儼鷺雍而四㑹寳隣馳騁拭虹玉¶
以申歡嘉乃禮成眷兹作首爰詔夏渠之饗允昭¶
交泰之期恭惟　尊號皇帝陛下徳緫右文功宣¶
下武順四時之和燭濟萬世於夷庚海不揚波地¶
無愛寳属以階蓂肇暦律鳯囬春順&KR0022;令以布和¶
脩國儀以行慶承雲調露方諧廣樂之音釂飲陪¶
<pb:KR4h0040_SBCK_132-6a>¶
飱普適中衢之賜洽歡心于苹鹿暢群抃于山鼇¶
臣等雖愧妙年同欣盛際既造規蒲之地願陳秉¶
翟之容未敢自専伏&KR0049;進㫖¶
　　　　放隊　宋　祁¶
金徒漏改玉斚廵周既殚雅舞之容復罄歡謡之¶
樂宜遵矩歩歸詠雩風再拜天階相將好去¶
　　　　教坊致語　王　珪¶
臣聞髙廪登秋美粢盛之已報需雲命燕嘉飲食¶
之維時况寳暦之逢熈復皇居之乗豫樂與群臣¶
之飫翕同萬物之和恭惟　尊號皇帝陛下徳邁¶
<pb:KR4h0040_SBCK_132-6b>¶
前王仁敷中㝢虎旗犀甲韜兵武庫之中桂海氷¶
天獻賮彤墀之下&KR0022;有休符之應民躋壽域之康¶
&KR0049;爽氣于重霄置清觴于别殿下珍群之鵷鷺發¶
和奏之笙鏞于時日上扶桑風生閶闔度芝盖于¶
丹墄降金輿于紫闈百獸感和来舞帝虞之樂羣¶
生遂性如登老氏之臺固已追平樂之勝逰掩柏¶
梁之髙㑹臣繆參法部𫉬望清光靡揆才蕪敢進¶
口號　翠輦鳴梢下未央千官齊望赭袍光霜清¶
玉佩中天響風轉金爐合殿香仙路忽驚&KR0382;島近¶
畫隂偏度漢宫長年年萬寳登秋後常與君王獻¶
<pb:KR4h0040_SBCK_132-7a>¶
壽觴¶
　　　　勾合曲　王　珪¶
露泛帝觴凝九秋之顥氣星聨朝弁燦初日之長¶
暉方魚藻以均歡宜簫韶之合奏宸逰正洽樂節¶
徐行上恱天顔教坊合曲¶
　　　　勾小兒隊　王　珪¶
燕觴飛羽方歌湛露之詩廣樂摐金已極鈞天之¶
奏宜命逰童之綴來陳舞佾之容上奉皇慈教坊¶
小兒入隊¶
　　　　隊名　王　珪¶
<pb:KR4h0040_SBCK_132-7b>¶
紅茵鋪錦戺　綘節引仙童¶
　　　　問小兒隊　王　珪¶
宸庭廣御仰侔太紫之&KR0414;鈞樂更和曲盡咸英之¶
奏何處采髦之侣輙趍文陛之前必有所陳雍容¶
敷奏¶
　　　　小兒致語　王　珪¶
臣聞舜帝深仁衆極慕羶之樂周家盛德時歌在¶
藻之娱矧逢下武之期屢洽登年之瑞張君臣之¶
廣燕煥今古之多儀恭惟　尊號皇帝陛下躬神¶
睿之姿撫休明之運禮樂兼于三代文章邁于兩¶
<pb:KR4h0040_SBCK_132-8a>¶
京矧乃武庫韜戈戎亭徹&KR0049;百蠻犇走南踰銅鼓¶
之鄉萬里謳謡西出玉關之路今則清商應律滯¶
穗盈疇奏肆夏之音事軼元侯之饗詠嘉魚之什¶
禮交君子之歡足以崇勝㑹于難追騰頌聲於無¶
既臣等生陶醲化謬齒伶坊雖在童髦嘗習舞干¶
之妙争趍君陛願隨樂節之行未敢自專伏&KR0049;進¶
止¶
　　　　勾雜劇　王　珪¶
華旌[炫-ㄙ+ㄥ]影觀童舞之成文𦘕鼓収聲識鈞音之終¶
曲助以優人之伎卜為清晝之歡上懌宸顔雜劇¶
<pb:KR4h0040_SBCK_132-8b>¶
來歟¶
　　　　放小兒隊　王　珪¶
銅壶逓箭屢移宫𣗳之音鷺羽充庭乆曵童髦之¶
綵既闕韶音之奏難停舞綴之容再拜天階相將¶
好去¶
　　　　勾女弟子隊　王　珪¶
華簮照席再嚴百辟之趍寳幄更衣復覩中天之¶
坐宜度仙韶之曲更呈舞䄂之妍上奉皇慈両軍¶
女弟子入隊¶
　　　　隊名　王　珪¶
<pb:KR4h0040_SBCK_132-9a>¶
宫錦祥鸞下　仙㲈采鳯来¶
　　　　問女弟子隊　王　珪¶
金徒緩刻延麗日於壷中翠羽飛觴醉流霞于天¶
上何仙姿之綽約叩丹陛以踟蹰須有剖陳近前¶
敷奏¶
　　　　女弟子致語　王　珪¶
妾聞&KR0049;迎霜降属百工之告休歌起鹿鳴見群臣¶
之合好矧萬機之多豫復千載之盛期啓燕良辰¶
騰歡綿㝢恭惟　尊號皇帝嚮明紫極儲思巖廊¶
邁三皇五帝之風紹一祖二宗之烈&KR0049;亭相属不¶
<pb:KR4h0040_SBCK_132-9b>¶
齎萬里之糧年廪屢登又美曽孫之稼時及授衣¶
之&KR0049;民多擊壤之禧廣慈惠于前儀慶升平于兹¶
日玉觴盈醴均流湛露之恩翠虡摐金合奏洞庭¶
之曲感福休于靡極召和樂於無窮妾等幸遇昌¶
時預陳法部舉聽鏗純之節來𠫵蹈厲之容未敢¶
自專伏&KR0049;進止¶
　　　　勾雜劇　王　珪¶
鸞拂宫茵極七盤之妙態鳯儀仙曲終九奏之和¶
聲方鎬飲之窮歡宜秦優之進技宸顔是奉雜劇¶
来歟¶
<pb:KR4h0040_SBCK_132-10a>¶
　　　　放女弟子隊　王　珪¶
宫花剪彩恍疑天上之春海日啣規忽&KR0116;人間之¶
暮宜整羽衣之綴却回雲島之逰再拜彤庭相將¶
好去¶
　　　　集英殿秋宴教坊致語　元　綘¶
臣聞灝氣澄爽當金飈沆碭之時岩廊穆清乃黄¶
屋燕閒之日肆陳廣惠申惠庶工慶盛世之熈隆¶
浹輿情而鼓舞恭惟　皇帝陛下九乾毓粹三象¶
儲精丕承累洽之基茂建大中之治縱横文武聲¶
教塞于天淵出入聖神威靈震于戎狄方且輯瑞¶
<pb:KR4h0040_SBCK_132-10b>¶
而朝群后垂筴而揖三皇光圖麗史之祥紛綸而¶
洊至軼漠踰沙之貢竭蹷以相趍運獨化于陶鈞¶
寘懷生于仁壽属商煒之遒暮方&KR0010;物之順成特¶
御大庭爰開髙宴動詔蹕于丹禁集朝簮于赤墀¶
美樂在陳下九苞之鳯舞嘉觴來上騰萬&KR0010;之山¶
聲續卿雲復旦之歌合湛露晞陽之雅臣等叨𠫵¶
法部幸對威顔上凟聖聦敢進口號　秋風閶闔¶
九門開天上鳴鞘步輦来萬樂筦&KR0076;流紫府千官¶
簮佩集鈞臺華胥雲霧凝仙仗南極星辰入壽杯¶
既醉太平均五福明良賡載詠康哉¶
<pb:KR4h0040_SBCK_132-11a>¶
　　　　勾合曲　元　綘¶
金飈日爽慶嘉生登稔之祥玉座天臨宣惠宴均¶
懽之澤宜按鳯韶之奏載賡魚藻之歌上奉宸嚴¶
教坊合曲¶
　　　　勾小兒隊　元　綘¶
簫韶迭奏通天地以均和簮組相趍恊君臣之同¶
樂宜命垂髫之侣来陳舞象之容徐韻宫商教坊¶
小兒入隊¶
　　　　隊名　元　綘¶
舞羽虞庭樂　歌雲沛水童¶
<pb:KR4h0040_SBCK_132-11b>¶
　　　　問小兒隊　元　綘¶
廣樂張庭華茵匝地何爾童觹之侣来瞻宸扆之¶
嚴必有叙陳分明敷奏¶
　　　　小兒致語　元　綘¶
臣聞霜氣始肅登萬寳以順成金行當期奄四夷¶
而率服乗蕭辰之爽澈開廣宴之光華親御九宸¶
均懽百辟恭惟　皇帝陛下至仁溥博盛德昭清¶
獨觀萬化之源遐踵三皇之武振張禮樂垂玉度¶
于區中揔&KR0259;英雄憺霆威于徼外神功廣運聖業¶
永昌方黄屋之清居乗素商之令序肆瑶席于黼¶
<pb:KR4h0040_SBCK_132-12a>¶
帳下琱輿于紫闈夀斝九行懽聲動而六鼇抃鈞¶
簫八闋和氣浹而丹鳯翔仰属重熈誕膺多福臣¶
等甫當髫鬌幸閲聲明習戯康衢甞為于蹈舞進¶
趍文陛願效於𠆸能未敢自專伏&KR0049;進止¶
　　　　勾雜劇　元　絳¶
疊鼓凝簫未已九成之奏垂髫佩韘暫分八佾之¶
行宜陳優戯之容上奉威顔之樂再更妙引雜劇¶
来歟¶
　　　　放小兒隊　元　絳¶
金胥漏緩玉案香濃天酒千鍾眷簮紳之具醉童¶
<pb:KR4h0040_SBCK_132-12b>¶
衣五綵促歩武以將歸再拜天階相將好去¶
　　　　勾女弟子隊　元　絳¶
日轉彤墀香飄黼座宜旅陳于舞綴以仰奉于宸¶
懽上恱天顔兩軍女弟子入隊¶
　　　　隊名　元　綘¶
承雲鈞籟合廻雪舞衣輕¶
　　　　問女弟子　元　絳¶
翠華日麗玉殿風清飄然妙舞之容来此丹塗之¶
地帝暉在望晝漏已移必有叙陳分明敷奏¶
　　　　女弟子致語　元　絳¶
<pb:KR4h0040_SBCK_132-13a>¶
妾聞周詩既醉工歌均五福之祥漢宴無譁國禮¶
重九儀之序方戒肅霜之候特推湛露之恩百辟¶
相趨三靈共恱恭惟　皇帝陛下握樞臨極秉籙¶
御乾道昭五聖之光孝奉兩宫之養聦文若古動¶
雲漢之昭囬智武如神馳雷霆之震赫羗戎率服¶
稼穡阜成當秋籥之澄凝方政機之暇豫轉清蹕¶
于黄道集華簮于赤墀汎齊千鍾共享衢尊之美¶
咸池九奏具聞天籟之和維兹燕愷之娱属是休¶
嘉之㑹妾等叨陪樂府得踐宫塗望咫尺之威實¶
欣于天幸效蹁躚之舞願奉于宸懽未敢自專伏¶
<pb:KR4h0040_SBCK_132-13b>¶
候進止¶
　　　　勾雜劇　元　絳¶
舞佾徊翔已奉建章之㑹倡徘調笑宜来平樂之¶
塲上恱天顔雜劇来歟¶
　　　　放女弟子隊　元　絳¶
香凝黼幄聽玉漏之頻移日轉文茵顧霓裳之乆¶
駐已盡七盤之妙宜還三洞之逰再拜天階相將¶
好去¶
　　　　集英殿秋宴教坊致語　蘇　軾¶
臣聞天無言而四時成聖有作而萬物覩清浄自¶
<pb:KR4h0040_SBCK_132-14a>¶
化雖仰則于帝心愷悌不回亦俛同于衆樂属此¶
九秋之&KR0049;粲然萬寳之成吾王不逰何以勞農而¶
休老君子如喜則必大烹以養賢恭惟　皇帝陛¶
下孝通神明仁及草木行堯禹之大道守成康之¶
小心華夷来同天地並應以謂福莫大于無事瑞¶
曷加于有年南極呈祥&KR0049;秋分而老人見西夷慕¶
義涉流沙而天馬来嘉與臣工肅陳燕爼禮元侯¶
以三夏諧庶尹扵九成宗示御觴聳近臣之榮觀¶
臚傳天語溢兩廡之歡聲臣等幸覯昌辰叨塵法¶
部採謡言于擊壤助矇瞍之陳詩仰奉威顔敢進¶
<pb:KR4h0040_SBCK_132-14b>¶
口號　霜飛碧瓦尚生煙日泛彤庭已集仙藹藹¶
四門多吉士熈熈萬國屢豐年髙秋爽氣明宫殿¶
元祐和聲入管絃菊有芳&KR0006;蘭有秀從臣誰和白¶
雲篇¶
　　　　勾合曲　蘇　軾¶
西風入律間歌秋報之詩南籥在庭偹舉徳音之¶
噐絃匏一倡鍾鼓畢陳上奉宸嚴教坊合曲¶
　　　　勾小兒隊　蘇　軾¶
皇慈下逮罄百執以均歡衆技畢陳示四方之同¶
樂宜進垂髫之侣来脩秉翟之儀上奉威顔教坊¶
<pb:KR4h0040_SBCK_132-15a>¶
小兒入隊¶
　　　　隊名　蘇　軾¶
登歌依頌磬下管舞成童¶
　　　　問小兒隊　蘇　軾¶
大君有命肆陳管磬之音童子何知入簉工師之¶
末欲詳来意冝悉奏陳¶
　　　　小兒致語　蘇　軾¶
臣聞天行有信正得秋而萬寳成君徳無私日將¶
旦而群隂伏清風應律廣樂在庭占嵗事于金禳¶
望天顔之玉粹沐浴膏澤詠歌太平恭惟　皇帝¶
<pb:KR4h0040_SBCK_132-15b>¶
陛下天縱聦明日躋聖知無一物之失所得萬國¶
之懽心雖擊壌之民固何知于帝力而後天之祝¶
亦各抒其下情臣等幸以齠齔之年得居仁壽之¶
域詠舞雩于沂水乆樂聖時唱銅鞮于漢濵空慙¶
俚曲願陳舞綴少奉宸懽未敢自専伏&KR0049;進止¶
　　　　勾雜劇　蘇　軾¶
朱絃玉琯屢進清音華翟文竿少停逸綴冝進詼¶
諧之技少資色笑之歡上恱天顔雜劇来歟¶
　　　　放小兒隊　蘇　軾¶
回翔丹陛已陳就日之誠合散廣庭曲盡流風之¶
<pb:KR4h0040_SBCK_132-16a>¶
妙歌鍾告闋羽籥言旋再拜天階相將好去¶
　　　　勾女童隊　蘇　軾¶
錦薦雲舒来九成之丹鳯霞衣鱗集𨼆三疊之靈¶
鼉上奉宸嚴教坊女童入隊¶
　　　　隊名　蘇　軾¶
香澐浮繡扆花浪舞彤庭¶
　　　　問女童隊　蘇　軾¶
清禁深嚴方縉紳之雲集仙音嘽緩忽簮珥之星¶
陳徐歩香茵悉陳来意¶
　　　　女童致語　蘇　軾¶
<pb:KR4h0040_SBCK_132-16b>¶
妾聞鈞天廣樂空𫝊帝所之逰閶闔清風理絶庶¶
人之共夫何仙聖靡隔塵凡仰瞻八采之威自慶¶
千齡之遇恭惟　皇帝陛下乾健而粹離明而文¶
規摹六聖之心人將自化儀刑文母之徳天且不¶
違樂兹大有之年申以示慈之㑹虞韶既畢夏籥¶
將興妾等分綴以湏審音而作願俟上歌之闋少¶
同率舞之歡未敢自専伏取進止¶
　　　　勾雜劇　蘇　軾¶
絃匏迭奏干羽畢陳洽聞舜樂之和稍進齊諧之¶
技金&KR0093;徐韻雜劇来歟¶
<pb:KR4h0040_SBCK_132-17a>¶
　　　　放隊　蘇　軾¶
羽觴湛湛方陳既醉之詩鼉鼓淵淵復奏言歸之¶
曲峨鬟佇立斂袂&KR0077;行再拜天階相將好去¶
　　　　㑹老堂致語　歐陽　脩¶
某聞安車以適四方禮典雖存于往制命駕而之¶
千里交情罕見于今人伏惟致政少師一徳元臣¶
三朝宿望挺立始終之節從容進退之宜謂青衫¶
早並于俊逰白首各諧于歸老已釋軒裳之累&KR0077;¶
尋雞&KR0112;之期逺無惮于川塗信不渝于風雨幸㑹¶
北堂之學士方為東道之主人遂令潁水之濵復¶
<pb:KR4h0040_SBCK_132-17b>¶
見徳星之聚里開拭目覺陋巷以生光風義聳聞¶
為一時之盛事敢進口號上賛清歡　欲知盛集¶
繼荀陳請㸔當筵主與賔金馬玉堂三學士清風¶
明月兩閑人紅芳已盡鶯猶囀青杏初嘗酒正醇¶
美景難并良㑹少乗歡舉首莫辭頻¶
　哀辭¶
　　　　哭尹&KR0213;人詞(并序)富　弼¶
亡友河南尹洙字師魯甞為起居&KR0213;人直龍圖閣¶
知渭州乙酉嵗謫官漢東未㡬稍遷于均疾且革¶
訪醫南陽以託范公醫不效遂没焉時予官汶上¶
<pb:KR4h0040_SBCK_132-18a>¶
又東徙乎盧距其没所逺甚歎師魯之不得見復¶
不得撫其櫬一祭其神因追思其平生所可列恨¶
未有以卒其志為辭而哭之　嗚呼人皆貴君實¶
悴焉人皆富君實窶焉人皆老君實夭焉吾知君¶
為深是三者舉非君之志則吾焉哭哭必義始君¶
作文世重&KR0075;麗諸家舛殊大道碎裂漫漶費詞不¶
立根柢號類嘯朋争相教惎上翔公卿下典書制¶
君于厥時了不為意獨倡古道以救其敝時俊化¶
之識文之詣今則亡矣使斯文不能救其源而極¶
其致吾是以哭之始君為學遭世&KR0446;離掠取章句¶
<pb:KR4h0040_SBCK_132-18b>¶
属為文詞經有仁義曽非所治史有褒貶亦弗以¶
思君顧而歎嫉時之為鈎抉六籍潜心以稽上下¶
百世指掌而窺功不苟進習無匪彛今則亡矣使¶
所學不能信于人而用于時吾是以哭之惟文與¶
學二事既隆充用而衷豐于時窮純深藴積資而¶
為徳行乎已而已必裕行乎家而家必克今則亡¶
矣使賢者之行不能移人心而化大國吾是以哭¶
之積徳既成道隨而生謀罔不究動必有經列于¶
庭則以蹇諤見黜　于邉則以威懐取寕才望既¶
出讒嫉以興酷罰嗣降愠色不形今則亡矣使君¶
<pb:KR4h0040_SBCK_132-19a>¶
子之道不能被天下而致太平吾是以哭之嗚呼¶
師魯君生于時實惟恢音鍾此具美謂必有光大¶
以奮康濟是期胡既厚其禀而反速其萎凡粤中¶
藴百無一施豈&KR0252;&KR0252;下土天亦有所不知耶將冥¶
㝠上穹人固非其所司耶何惡不必釁而善不必¶
禔忠良而夭險狠而𦒿汩淆參錯顛倒乖暌天其¶
或者世不欲常泰人不欲常熈吾疑夫激者之論¶
差不得而信之苐于師魯哭無已而一哭而慟再¶
哭而咽三哭而䰟離四哭而膓絶蘇而復哭哭又¶
不足&KR0147;以寫吾之哭聲而寓于辭庶不泯没于陵¶
<pb:KR4h0040_SBCK_132-19b>¶
谷¶
　　　　哀穆先生文　蘇　舜欽¶
嗚呼穆伯長以明道元年夏客死於淮西道中友¶
人蘇叔才子美作詩悼之遣人馳弔之痛夫道不¶
光予又次其一二行事以鑑于世為文哀之先生¶
字伯長名脩㓜嗜書不事章句必求道之本原皆¶
記士徒無意熟習評論之性剛介喜于背俗不肯¶
下與庸人小合願交者多固拒之議事堅明上下¶
今古皆可錄然好詆卿弼斥言時病謹細後生畏¶
聞之又獨為古文其語深峭宏大羞為禮部格詩¶
<pb:KR4h0040_SBCK_132-20a>¶
賦咸平中舉進士得出身調泰州司法𠫵軍牧守¶
稱其才貳郡者惡之又甞以言忤貳郡者守病告¶
貳者私&KR0219;吏使誣告先生賂具獄聚左證後召先¶
生使衆𠫵考之由是貶池州中道竄詣闕下叩登¶
聞鼓稱寃㑹&KR0983;郡者死復受譴于朝後累恩得為¶
蔡州𠫵軍先生自廢来讀書益勤為文章益根柢¶
于道然耻以文干有位以故困甚張文節守亳亳¶
之士豪者作佛廟文節使以&KR0016;召先生作記記成¶
竟不竄士名士以白金五斤遺之曰枉先生之文¶
願以此為壽又使周旋者曰士所以遺者乞載名¶
<pb:KR4h0040_SBCK_132-20b>¶
于石圖不朽耳既而亟召士譲之投金庭下遂俶¶
裝去郡士謝之終不受甞語之曰寕區區糊口為¶
旅人不為匪人辱吾文也天聖末丞相有欲置為¶
學官者耻詣謁之竟不得甞客京師南河邸中往¶
往醉暮歸逷地如不省持者夜半邸人猶聞其吟¶
誦喟嘆聲因𨻶窺之則張燈危坐苦矉執卷¶
曙用是貸其資母䘮徒跣自負櫬成葬日誦孝經¶
䘮記未甞觀佛書飯浮屠氏也識者哀憐之或厚¶
遺之則必為盗取去不然且病或妻子卒後得栁¶
子厚文刻貨之售者甚少踰年積得百緡一子輙¶
<pb:KR4h0040_SBCK_132-21a>¶
死將還淮西遇病氣結塞胸中不下遂卒噫吁天¶
之厭文乆矣先生竟以黜廢窮苦終其身顧其道¶
宜不容于世然由賦數竒&KR0215;常罹兵賊惡少軰所¶
辱困其節行至死不變有孤懦且㓜遺文散墜不¶
収伯長之道竟已矣乎初先生死梁堅自觧以書¶
走上黨遺予欲訪其文俾予集序之去年赴舉京¶
師歴問人終不復得一篇惟有任中正尚書家廟¶
碑静勝亭記徐生墓志蔡州塔記皆平昔所為又¶
不足成卷今舅氏守蔡以書使存其家且求所著¶
文字未至間作文哀之道不勝于命命不㑹于時¶
<pb:KR4h0040_SBCK_132-21b>¶
吁嗟先生竟何為¶
　　　　弔岳二生文(并序)劉　敞¶
今年有詔州郡皆立學乃命處士有不受學者勿¶
舉之其受學者吏為設貟程日夜不休有疾病慶¶
弔輙書其日為後按眎當償之滿日如律令乃可¶
與岳有兩生自下邑辭其親而来為博士弟子既¶
乆告歸當渡洞庭時方大風不可渡両生畏失期¶
而吏黜之遂渡溺死予悲其意而弔之其文曰¶
盖君子道而不徑舟而不游所以為孝也彼洞庭¶
之天險&KR0006;夫何二子之乗舟路幽昧以不顧&KR0006;委¶
<pb:KR4h0040_SBCK_132-22a>¶
死生其若浮自古皆有死&KR0006;子獨失身乎江流意¶
有所恨&KR0006;而曽不得其由䰟放蕩而無歸&KR0006;骨沉¶
潜而不収父母悲于堂上&KR0006;妻子號乎中洲諒行¶
險之来患&KR0006;信徼幸之為尤且使子而無學&KR0006;又¶
安得此之憂是以君子溺名小人死利夸者没權¶
貪夫踣𫝑豈獨二子&KR0006;吾又以悲于今之世競進¶
之為恱&KR0006;静退之為愚干禄之為敏&KR0006;守節之為¶
迂一世之皆然&KR0006;固若人以喪軀昔重華之事瞍¶
&KR0006;躬秉耒乎歴山之下受帝禅而不喜&KR0006;夫孰欣¶
于進取乗沅湘以南征&KR0006;吾知華之絶汝生汎汎¶
<pb:KR4h0040_SBCK_132-22b>¶
而無名&KR0006;死惸惸而終古故君子審乎自得安乎¶
幽貞道徳為爵仁義為榮不以貴故學問不以賤¶
故自輕悠悠&KR0006;江波奈何乎二生¶
　　　　蘇明&KR0098;哀詞(并序)曽　鞏¶
明允姓蘇氏諱洵眉山人也始舉進士又舉茂才¶
異等皆不中歸焚其所為文閉户讀書居五六年¶
所有既富矣乃始復為文盖少或百字多或千言¶
其指事析理引物託諭侈能盡之約逺能見之近¶
大能使之微小能使之著煩能不亂肆能不流其¶
雄壮俊偉若決江河而下也其輝光明白若引星¶
<pb:KR4h0040_SBCK_132-23a>¶
辰而上也其略如是以余之所言於余之所不言¶
可推而知也明&KR0098;每於其窮達得䘮憂歎哀樂念¶
有所属必發之于此於古今治亂興壊是非可否¶
之際意有所擇亦必𤼵之于此於應接酬酢萬事¶
之變事雖錯出于外而用心于内者未甞不在此¶
也嘉祐初始與其二子軾轍復去蜀逰京師今𠫵¶
知政事歐陽公脩為禮部又得其二子之文擢之¶
髙等于是三人之文章盛傳于世得而讀之者皆¶
為之驚或歎不可及或慕而效之自京師至于海¶
隅障徼學士大夫莫不人知其名家有其書既而¶
<pb:KR4h0040_SBCK_132-23b>¶
明&KR0098;召試&KR0213;人院不至特用為秘書省校書郎頃¶
之以為霸州文安縣主簿編纂太常禮書而軾轍¶
又以賢良方正策入等于是三人者尤見于時而¶
其名益重于天下治平三年春明&KR0098;上其禮書未¶
報四月戊申以疾卒享年五十有八自天子輔臣¶
至閭巷之士皆聞而哀之明&KR0098;所為文有集二十¶
卷行于世所集太常因革禮一百卷更定謚法二¶
卷藏于有司又為易傳未成讀其書者則其人之¶
所存可知也明&KR0098;為人聦明辯智遇人氣和而色¶
温而好為策謀務一出己見不肯躡故迹頗喜言¶
<pb:KR4h0040_SBCK_132-24a>¶
兵慨然有志于功名也二子軾為殿中丞直史館¶
轍為大名府推官其年以明&KR0098;之䘮歸䘮于蜀也¶
既請歐陽公為其銘又請余為辭以哀之曰銘將¶
納之于壙中而辭將刻之冡上也余辭不得乃為¶
其文曰嗟明&KR0098;&KR0006;&KR0022;之良氣甚夷&KR0006;志則疆閱今¶
古&KR0006;辨興亡驚一世&KR0006;擅文章御六馬&KR0006;馳無疆¶
決大河&KR0006;嚙浮桑粲星斗&KR0006;射精光衆伏玩&KR0006;彫¶
肺膓自京師洎幽荒矧二子&KR0006;與翺翔唱律吕&KR0006;¶
和宫商羽峨峨&KR0006;𫝑方颺孰云命&KR0006;變不常奄忽¶
逰汴之陽維自著&KR0006;暐煌煌在後人&KR0006;慶彌長嗟¶
<pb:KR4h0040_SBCK_132-24b>¶
明&KR0098;&KR0006;庸何傷¶
　　　　錢君𠋣哀詞　蘇　軾¶
大江之南&KR0006;震澤之北吾行四方而無歸&KR0006;逝將¶
此焉止息豈其土之不足食&KR0006;將其人之難偶非¶
有食無人之為病&KR0006;吾何不可獨徘徊而不去&KR0006;¶
眷此&KR0022;之多君子有美一人&KR0006;瞭然而瘦亮直多¶
聞&KR0006;古之益友𢃄規矩而蹈䋲墨&KR0006;佩芝蘭而服¶
明月載而之世之人&KR0006;世捍堅而不答其何䘮&KR0006;¶
超方&KR0045;而自得吾將觀子之進退以自小&KR0006;相行¶
止以效清濁子奄忽而不返&KR0006;世混混吾焉則升¶
<pb:KR4h0040_SBCK_132-25a>¶
空堂而挹遺象&KR0006;弔凝塵于几席苟律我者之信¶
亡&KR0006;吾居此其何益行傍徨而無徒&KR0006;悼捨此而¶
奚嚮豈存者之舉無其人&KR0006;遼遼如晨星之相望¶
吾此年而三哭&KR0006;堂堂皆國之英苟處世之恃友¶
&KR0006;㡬如是而吾不亡臨大江而長歎&KR0006;吾不濟其¶
有命¶
　　　　鍾子翼哀詞(并序)蘇　軾¶
某年始十二先君宫師歸自江南曰吾南逰至䖍¶
有隐君子鍾君與其弟㮣從吾㳺同登馬祖巖入¶
天竺寺觀樂天墨迹吾不飲酒君常置醴焉方是¶
<pb:KR4h0040_SBCK_132-25b>¶
時先君未為時所知旅逰萬里&KR0213;者常争席而君¶
獨知敬異之其後五十有五年某自海南還過贛¶
上訪先君遺迹而故老皆無在者君之没盖三十¶
有一年矣見其子志仁志行志逺相持而泣念無¶
以致其哀者乃追作此詞君諱棐字子翼博學篤¶
行為江南之秀歐陽永叔尹師魯余安道曽子固¶
皆知之然卒不遇以没儂智髙叛嶺南聲揺江西¶
䖍州曹觀欲籍民財為𢧐守備謀之於君君曰智¶
髙必不能𬨨嶺無事而籍民民懼且走觀曰如緩¶
急何曰同舟遇風胡越可使為左右手况吾民乎¶
<pb:KR4h0040_SBCK_132-26a>¶
不幸而至于急則官與民為一家夫孰非吾財者¶
何以籍為觀悟而止䖍人以安其詞曰崆峒摩天¶
章貢激石致両確髙深相臨悍堅相排汹嶽嶽是¶
故其民勇而尚氣巧礱斵而其君抗志厲節敏於¶
學矯矯鍾君泳于徳淵自澡濯貧不怨天困不求¶
人老愈慤嘉言一發排(觧/難)紛已殘剥吾先君子南¶
㳺萬里道阻邈如金未鎔木未䋲墨玉未琢君於¶
衆中一見定交陳禮樂曰子不飲我醪甚甘釃此¶
濁覽觀江山扣歴泉石歩犖确先君北歸君老于¶
䖍望南𦍤我来易世池臺既平墓木握三子有立¶
<pb:KR4h0040_SBCK_132-26b>¶
移書問道過我數我亦白首感傷薰心隕涕渥是¶
身空虚俯仰變滅過電雹何以寓哀追頌徳人詔¶
後覺¶
　　　　哭李仲蒙辭　文　同¶
&KR0579;憭栗&KR0006;臨清秋懐坌憒&KR0006;紛予憂拂其弭&KR0006;乆¶
復留念將焉適&KR0006;升髙丘問胡然&KR0006;予之思絙予¶
心&KR0006;不觧以繆謂遐濶&KR0006;願如其宫悵西南&KR0006;川¶
塗緬脩已忽寤&KR0006;往甞以此計盖子之生于世&KR0006;¶
期為已休萬感芸然&KR0006;䀌予之中&KR0334;幹漂潰&KR0006;索¶
其若抽念子一去&KR0006;不可以復見顧子之于道&KR0006;¶
<pb:KR4h0040_SBCK_132-27a>¶
尚胡為而此謀欲子似&KR0006;取友但寥寥&KR0006;安求孰¶
識子&KR0006;子深當何人與侔彼徒以文行&KR0006;為子之¶
髙其不為賤正體而貴餘肱如刻畫&KR0006;妄以累子¶
纇神珠&KR0006;釁天球如子之末&KR0006;尚可以表世其不¶
能究者&KR0006;彼又何尤已矣乎子之存&KR0006;在予憶子¶
之疢將何時而可瘳斂予恨&KR0006;暮来歸煙雲飄蕭¶
&KR0006;奉子以愁¶
　　　　毗陵張先生哀辭(侍講作/并序代吕)¶
　　　　　　　　　　　　　　汪　革¶
毗陵有隐君子曰張先生孝弟脩于家忠信行于¶
<pb:KR4h0040_SBCK_132-27b>¶
友而聲名聞于人逹于逺近當世之鉅公偉人莫¶
不聞之有過毗陵而不造先生之門者人以為恥¶
平居蕭然自得凡世人之所趍而向者先生不一¶
經意至接世俗而與之酬酢則無一毫不中節度¶
人委之以事未嘗以難易為觧有造之者為設尊酒¶
一笑相樂亦未嘗不欣然也有勸之仕者推挽雖¶
甚力終不應固非若前世隐遁之士事詭激甘槁¶
薄臞悴于山砠水厓窮居獨逰使影響昧昧不聞¶
于人然後為髙也而未嘗崇飾小節要鄉黨宗族¶
之譽自少力學于古書無所不窺而時𤼵于為詩¶
<pb:KR4h0040_SBCK_132-28a>¶
語皆清新出人意表其善于筆札天佐也當世士¶
大夫欲銘述其先人功德圖不朽于後世者得先¶
生書以為榮既壮長益放棄世事遂以終其身是¶
可謂君子也已先生諱舉字子厚用叔祖天章公¶
昷之奏&KR0024;郊社齋郎治平四年甲科調睦州青溪¶
主簿先生初無意于仕又無兄弟之助獨養其親¶
故力取科第以慰親志既得又不忍&KR0213;朝夕之養¶
而從禄于他郡朝奉君亦安于小官不汲汲于先¶
生遂(青溪/不赴)終其身人不能相吏後用近臣薦起為¶
潁州學官復不就其後孫莘老胡完夫范淳夫及¶
<pb:KR4h0040_SBCK_132-28b>¶
外臺交薦其能蘇子瞻亦數言于朝於是𠡠郡縣¶
以禮遣盖將用之也先生終不屈嗚呼今死矣予¶
以天章公壻自先生㓜時已異其為人而親厚之¶
先生亦喜從吾兄弟逰及長且老凡四五十年間¶
其相與之意益以篤有自東南来者先生未嘗不¶
導之以見予予與之書雖寸紙皆藏之故其死也¶
予哭之尤哀曽祖祕給事中祖益之尚書郎父次¶
道朝奉郎其先江南人給事為李氏不能用故亡¶
隨李氏入朝以直道受知于祖宗朝奉君仁孝慈¶
祥兄死其孤猶已子不欲逺去屢以筦庫請于朝¶
<pb:KR4h0040_SBCK_132-29a>¶
終不大用于時先生之節盖朝奉君成就之為多¶
詞曰維古制行必中庸&KR0006;出處用&KR0213;道之從&KR0006;降¶
及末世戾不通&KR0006;首陽柱下更拙工&KR0006;山棲木茹¶
初無庸&KR0006;鳥獸之群烏可同&KR0006;偉哉先生蹈厥中¶
&KR0006;達不苟進退不窮&KR0006;以仁為爵峻且崇&KR0006;祿雖¶
不冨義則豐&KR0006;忠信孝友施家&KR0022;&KR0006;載瞻眉宇心¶
則降&KR0006;激貪敦薄助教風&KR0006;固非亂倫而潔躬&KR0006;¶
惠泉遼遶山&KR0232;重&KR0006;窅然其深如有容&KR0006;桂枝相¶
繚舊青䓤&KR0006;先生之廬今一空&KR0006;目極東南涕沾¶
胷&KR0006;伸之以詞寫予衷&KR0006;¶
<pb:KR4h0040_SBCK_132-29b>¶
　　　　王升之誄(并序)劉　跋¶
維政和二年五月壬戌鉅野王君升之卒于京師¶
七月丙辰返柩于鄆鄉人所厚善皆㑹哭其孤兒¶
孟博出臨終書二紙遺余言嵎不幸病且死妻弱¶
子幼恐此骨流落不得下從先人伏惟哀憐與諸¶
賢經紀之書凡百餘字語無錯繆問其家言病甚¶
棺斂皆自營將絶付嘱後事情不悲哽既授書其¶
子教以面逹余状遂奄忽不能言余属皆哭盡哀¶
因相與定計告其家以八月乙酉葬先墓之丙穴¶
囊橐中空無有賣屋未即售合凡賻贈得錢九萬¶
<pb:KR4h0040_SBCK_132-30a>¶
五千乃使斵石治穿買椽席&KR0069;葦諸下裏物事皆¶
前為之期如期而窆君黄州翰林公之元孫寳文¶
公之子少不羈既長學問尤邃漢書效李長吉為¶
詩有致思葬其親至破産雅不喜孅嗇又體羸多¶
疾日事葯餌因積貧窶得官未及赴疾亟壽財四¶
十有一惟前悲哀稱述必借文字乃作誄以見意¶
其詞曰大鈞無垠一播萬殊靡生不遂條達紛敷¶
孰戕爾根隆夏隕枯哀衆若人亦孔之辜偉君髙¶
門一世楷橅遺烈言言休聲吳吳爰及穆考養徳¶
豐腴維君妙齡孔鸞將雛踵武前脩建斾禮輿逢¶
<pb:KR4h0040_SBCK_132-30b>¶
辰清明駕言馳驅疇或柅㫋罔所適徂機心日灰¶
驕色自耡名到仕版自侯里閭優㳺卒&KR0010;文史為¶
娱毓草蓺木畦𫟍躊躇良朋萃止肴設醴𣂏退察¶
其私盎不宿儲寕獨貧攻亦復病拘蕭然壁立副¶
是形癯休文革帶計月有餘㓜安絮㡌當暑不除¶
乳石斷下糜粥充虚長為散人庶以全軀云胡逺¶
行旅&KR0213;窘拘沉疴頓劇顛倒醫巫東野後事孝權¶
遺書豈無他人顧以属余嗚呼哀哉壮心&KR0006;摧頺¶
白日&KR0006;湏臾永違&KR0006;昭代不淪&KR0006;幽墟大暮&KR0006;何¶
晨㝠行&KR0006;空居&KR0276;婦&KR0006;嗷嗷㓜子&KR0006;呱呱誰與&KR0006;¶
<pb:KR4h0040_SBCK_132-31a>¶
晤歌譎誑&KR0006;䕫魖謂君&KR0006;非存君墨&KR0006;猶濡謂君¶
&KR0006;非亡君屋&KR0006;誰廬折芳馨&KR0006;素華湛玉瀝&KR0006;清酤¶
况思君&KR0006;不見&KR0259;涕淚&KR0006;欷歔嗚呼哀哉蹇物化¶
之徂遷慨有生之迷途何神爽之泰定臨驚懼而¶
弗渝遵寕宅于先丘冩幽憤于素旟庶無愆于遺¶
託君亦不昧夫所如¶
皇朝文鑑卷第一百三十二¶
<pb:KR4h0040_SBCK_132-31b>¶
