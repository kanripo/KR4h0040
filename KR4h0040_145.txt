# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:09.483080
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 145
#+PROPERTY: FILE SB04n0455-145皇朝文鑑-卷第一百四十五.
<pb:KR4h0040_SBCK_145-1a>¶
皇朝文鑑卷第一百四十五¶
　墓表¶
　　　石曼卿墓表　歐陽　脩¶
　　　太常博士周君墓表　歐陽　脩¶
　　　胡翼之墓表　歐陽　脩¶
　　　瀧岡阡表　歐陽　脩¶
　　　處士征君墓表　王　安石¶
　　　外祖母黄夫人墓表　王　安石¶
　　　程伯淳墓表　程　頥¶
　　　吕和叔墓表　范　育¶
<pb:KR4h0040_SBCK_145-1b>¶
　神道碑¶
　　　范文正公神道碑　歐陽　脩¶
　　　王文正公神道碑　歐陽　脩¶
　　　　石曼卿墓表　歐陽　脩¶
曼卿諱延年姓石氏其上世為幽州人幽州入于¶
契丹其祖自成始以其族間走南歸天子嘉其来¶
將禄之不可乃家于宋州之宋城父諱&KR0024;之官至¶
太常博士幽燕俗勁武而曼卿少以氣自豪讀書¶
不治章句獨參古人竒節偉行非常之功視世俗¶
屑屑無足動其意者自顧不合於時乃一混以酒¶
<pb:KR4h0040_SBCK_145-2a>¶
然好劇飲大醉頺然自放由是益與時不合而人¶
之從其逰者皆知愛曼卿落落可竒而不知其才¶
之有以用也年四十八康定二年二月四日以太¶
子中允祕閣校理卒于京師曼卿少舉進士不中¶
真宗推恩三舉進士皆&KR0024;奉職曼卿&KR0004;不肯就張¶
文節公素竒之謂曰母老乃擇禄耶曼然矍然起¶
就之遷殿直乆之改太常寺太祝知濟州金鄉縣¶
歎曰此亦可以為政也縣有治聲通判乾寕軍丁¶
母永安縣君李氏憂服除通判永静軍皆有能名¶
充館閣校勘累遷大理寺丞通判海州還為校理¶
<pb:KR4h0040_SBCK_145-2b>¶
荘獻明肅太后臨朝曼卿上書請還政　天子其¶
後太后崩范諷以言見幸引嘗言太后事者遽得¶
顯官欲引曼卿曼卿固止之乃已自契丹通中國¶
徳明盡有河南而臣属遂務休兵養息天下然内¶
外弛武三十餘年曼卿上書言十事不報已而元¶
昊反西方用兵始思其言召見稍用其説籍河北¶
河東陜西之民得鄉兵數十萬曼卿奉使籍兵河¶
東還稱㫖賜緋衣銀魚　天子方思盡其才而且¶
病矣既而聞邉將有欲以鄉兵捍賊者笑曰此得¶
吾粗也夫不教之兵勇怯相雜若怯者見敵而動¶
<pb:KR4h0040_SBCK_145-3a>¶
則勇者亦牽而潰矣今或不暇教不若募其敢于¶
行者則人人皆勝兵也其視世事蔑若不足為及¶
聼其施設之方雖精思深慮不能𬨨也狀貌偉然¶
喜酒自豪若不可䋲以法度退而質其平生趣&KR0213;¶
大節無一悖于理者遇人無賢愚皆盡忻歡及間¶
而可否天下是非善惡當其意者無幾人其為文¶
章勁健稱其意氣有子濟滋天子聞其喪官其一¶
子使禄其家既卒之三十七日葬于太清之先塋¶
其友歐陽脩表於其墓曰¶
嗚呼曼卿寕自混以為髙不少屈以合世可謂自¶
<pb:KR4h0040_SBCK_145-3b>¶
重之士矣士之所&KR0018;者愈大則其自顧也愈重則¶
其合愈難然欲與共大事立竒功非得難合自重¶
之士不可為也古之魁雄之人未始不&KR0018;髙世之¶
志故寕或毁身汚迹卒困於無聞或老且死而幸¶
一遇猶克少施於世若曼卿者非徒與世難合而¶
不克所施亦其不幸不得至乎中壽其命也夫其¶
可哀也夫¶
　　　　太常慱士周君墓表　歐陽　脩¶
有篤行君子曰周君者孝於其親友於其兄弟居¶
父(䘮/母)與其兄某弟某居于𠋣廬不飲酒食肉者三¶
<pb:KR4h0040_SBCK_145-4a>¶
年其言必戚其哭必哀除䘮而癯然不能勝人事¶
者盖乆而後復自孔子在魯而魯人不能行三年¶
之䘮其弟子疑以問則非魯而他國可知也孔子¶
殁而其後世又可知也今世之人知事其親者多¶
矣或居䘮而不哀者有矣生能事而死能哀或不¶
知䘮禮者有矣或知禮而以謂䘮主于哀而已不¶
必合于禮者有矣如周君者事生盡孝居䘮盡哀¶
而以禮者也禮之失乆矣䘮禮尤廢也今之居䘮¶
者惟仕宦婚嫁聼樂不為此特法令之所禁爾其¶
衰麻之數哭泣之節居處之别飲食之變皆莫知¶
<pb:KR4h0040_SBCK_145-4b>¶
夫有禮也在上位者不以身率其下在下者無以¶
望於其上其遂廢矣乎故吾於周君有所取也君¶
諱某字某州某縣人也天聖二年舉進士累官至¶
太常博士歴連衡二州司理參軍桂州司録知髙¶
安寕化二縣通判饒州未行以慶歴五年六月朔¶
日卒于朝集之&KR0213;享年五十有一皇祐五年某月¶
日葬于道州永明縣紫微岡曽祖諱某祖諱某父¶
諱某贈官某母唐氏封某縣太君娶某氏封某縣¶
君君學長於毛鄭詩左氏春秋家貧不事生産喜¶
聚居官禄雖薄常分俸以賙宗族朋友人有慢已¶
<pb:KR4h0040_SBCK_145-5a>¶
者必厚為禮以愧之其為吏所居皆有能政有文¶
集二十卷君有子七人曰諭鼎州司理參軍曰詵¶
胡州歸安主簿曰謐曰諷曰諲曰説曰&KR0105;皆未仕¶
嗚呼孝非一家之行也所以移於事君而忠仁於¶
宗族而睦交於朋友而信始於一鄉推之四海表¶
于金石示之後世而觀周君之所施者無不可以¶
書也豈獨俾其子孫之不隕也哉¶
　　　　胡翼之墓表　歐陽　脩¶
先生諱瑗字翼之姓胡氏其上世為陵州人後為¶
泰州如臯人先生為人師言行而身化之使誠明¶
<pb:KR4h0040_SBCK_145-5b>¶
者逹昏愚者勵頑傲者革故其為法嚴而信為道¶
乆而尊師道廢乆矣自景祐明道以来學(惟先生/者有師)¶
暨泰山孫明復石守道三人而先生之徒最盛其¶
在湖州之學弟子去来常數百人各以其經轉相¶
傳授其教學之法最偹行之數年東南之士莫不¶
以仁義禮樂為學慶歴四年　天子開天章閣與¶
大臣講天下事始慨然詔州縣皆立學于是建太¶
學於京師而有司請下湖州取先生之法以為太¶
學法至今為著令後十餘年先生始来居太學學¶
者自逺而至太學不能容取旁官署以為學舎禮¶
<pb:KR4h0040_SBCK_145-6a>¶
部貢舉&KR0010;所得士先生弟子十常居四五其髙弟¶
者知名當時或取甲科居顯仕其餘散在四方隨¶
其人賢愚皆循循雅飭其言談舉止遇之不問可¶
知為先生弟子其學者相語稱先生不問可知為¶
胡公也先生&KR0004;以白衣見天子論樂拜祕書省校¶
書郎辟丹州軍事推官改宻州觀察推官丁父憂¶
去職服除為保寕軍節度推官遂居湖學召為諸¶
王宫教授以疾免已而以太子中&KR0213;致仕遷殿中¶
丞於家皇祐中驛召至京師議樂復以為大理評¶
事兼太常寺主簿又以疾辭歳餘為光禄寺丞國¶
<pb:KR4h0040_SBCK_145-6b>¶
子監直講迺居太學遷大理寺丞賜緋衣銀魚嘉¶
祐元年遷太子中允充天章閣侍講仍居太學已¶
而疾不能朝　天子數遣使者存問又以太常慱¶
士致仕東歸之日太學之諸生與朝廷賢士大夫¶
送之東門執弟子禮路人嗟嘆以為榮以四年六¶
月六日卒于杭州享年六十有七以明年十月五¶
日葬于烏程何山之原其世次官邑與其行事莆¶
陽蔡君謨具誌于幽堂¶
嗚呼先生之徳在乎人不待表而見于後世然非¶
此無以慰學者之思乃掲于其墓之原六年八月¶
<pb:KR4h0040_SBCK_145-7a>¶
三日廬陵歐陽脩述¶
　　　　壠岡阡表　歐陽　脩¶
嗚呼惟我皇考崇公卜吉于瀧之六十年其子脩¶
始克表於其阡非敢緩也盖有待也脩不幸生四¶
歳而孤太夫人守節自誓居貧自力於衣食以長¶
以教俾至于成人太夫人告脩曰汝父為吏亷而¶
好施與喜賔客其俸禄雖薄常不使有餘曰無以¶
是為我累故其亡也無一瓦之覆一壠之植以庇¶
而為生吾何恃而能自守耶吾於汝父知其一二¶
以有待於汝也自吾為汝家婦不及事吾姑然知¶
<pb:KR4h0040_SBCK_145-7b>¶
汝父之能養也汝孤而㓜吾不能知汝之必有立¶
然知汝父之必將有後也吾之始歸也汝父免於¶
母䘮方逾年歳時𥙊祀則必涕泣曰𥙊而豐不如¶
養之薄也間御酒食則又涕泣曰昔吾不足而今¶
有餘其何及也吾始一二見之以為新免於䘮適¶
然耳既而其後常然至其終身未嘗不然吾雖不¶
及事姑而以此知汝父之能養也汝父為吏嘗夜¶
燭治官書屢廢而歎吾問之則曰此死獄也我求¶
其生不得爾吾曰生可求乎曰求其生而不得則¶
死者與我皆無恨矧求而有得&KR0088;以其有得則是¶
<pb:KR4h0040_SBCK_145-8a>¶
不求而死者恨也夫常求其生猶失之死而况常¶
求其死也回顧乳者抱汝而立于旁因指而歎曰¶
術者謂我歳行在戍將死使其言然吾不及見兒¶
之立也後當以我語告之其平居教他子弟常用¶
此語吾耳熟焉故能詳也其施於外事吾不能知¶
其居于家無所矜飾而所為如此是真𤼵於中者¶
耶嗚呼其心厚於仁者耶此吾知汝父之必將有¶
後也汝其勉之夫養不必豐要于孝利雖不得慱¶
於物要其心之厚於仁吾不能教汝此汝父之志¶
也脩泣而志之不敢忘先公少孤力學咸平三年¶
<pb:KR4h0040_SBCK_145-8b>¶
進士及第為道州判官泗綿二州推官又為泰州¶
判官享年五十有九葬沙溪之瀧岡太夫人姓鄭¶
氏考諱徳儀世為江南名族太夫人恭儉仁愛而¶
有禮&KR0004;封福昌縣太君進封樂安安康彭城三郡¶
太君自其家少賤時治其家以儉約其後常不使¶
𬨨之曰吾兒不能苟合於世儉薄所以居患難也¶
其後脩貶夷陵太夫人言笑自若曰汝家故貧賤¶
也吾處之有素矣汝能安之吾亦安矣自先公之¶
亡三十年脩始得禄而養又十有二年列官于朝¶
始得贈封其親又十年脩為龍圖閣直學士吏部¶
<pb:KR4h0040_SBCK_145-9a>¶
郎中留守南京太夫人以疾卒于官&KR0213;享年七十¶
有二又八年脩以非才入副樞宻遂參政事又七¶
年而罷自登二府　天子推恩褒其三世盖自嘉¶
祐以来逢國大慶必加寵錫皇曾祖府君累贈金¶
紫光禄大夫太師中書令曽祖妣累封楚國太夫¶
人皇祖府君累贈金紫光禄大夫太師中書令兼¶
尚書令祖妣累封吴國太夫人皇考崇公累贈金¶
紫光禄大夫太師中書令兼尚書令皇妣累封越¶
國太夫人　今上&KR0004;郊皇考賜爵為崇國公太夫¶
人進號韓國於是小子脩泣而言曰嗚呼為善無¶
<pb:KR4h0040_SBCK_145-9b>¶
不報而遲速有時此理之常也惟我祖考積善成¶
徳冝享其隆雖不克有於其躬而賜爵受封顯榮¶
褒大實有三朝之錫命是足以表見于後世而庇¶
賴其子孫矣乃列其世譜具刻于碑既又載我皇¶
考崇公之遺訓太夫人之所以教而待於脩者並¶
掲于阡俾知小子脩芝徳薄能鮮遭時竊位而幸¶
全大節不辱其先者其来有自熈寕二年嵗次庚¶
戌四月辛酉十五日乙亥男推誠保徳崇位翊戴¶
功臣觀文殿學士特進行兵部尚書知青州軍州¶
事兼管内勸農使充京東東路安撫使上柱國樂¶
<pb:KR4h0040_SBCK_145-10a>¶
安郡開國公食邑四千三百户實食封壹千二百¶
户脩表¶
　　　　處士征君墓表　王　安石¶
淮之南有善士三人皆居于真州之揚子杜君者¶
寓于醫無貧富貴賤請之輙往與之財非義輙謝¶
而不受時時窮空幾不能以自存而未嘗有不足¶
之色盖善言性命之理而其心曠然無累於物而¶
予嘗與之語乆之而不厭也徐君忠信篤實遇人¶
至謹雖疾病召筮不正衣巾不見寓於筮日得百¶
數十錢則止不更筮也能為詩亦好属文有集若¶
<pb:KR4h0040_SBCK_145-10b>¶
干卷兩人者以醫筮故多為賢士大夫所知而征¶
君獨不聞於世征君者諱某字某事其母夫人至¶
孝居鄉里恂恂恭謹樂振人之窮急而未嘗與人¶
校曲直好蓄書能為詩有子五人而教其三人為¶
進士某今為某官某今為某官某亦再貢於鄉征¶
君與兩人者相為友至驩而莫逆也兩人者皆先¶
征君以死而征君以某年某月甲子終于家年七¶
十七噫古者一鄉之善士必有以貴於一鄉一國¶
之善士必有以貴於一國此道亡也乆矣余獨私¶
愛夫三人者而樂為好事者道之而征君之子又¶
<pb:KR4h0040_SBCK_145-11a>¶
以請於是書以遺之使之鑱諸墓上杜君諱嬰字¶
大和徐君諱仲堅字某¶
　　　　外祖母黄夫人墓表　王　安石¶
外祖夫人黄氏生二十二年歸吴氏歸五十年而¶
卒三月而葬康定二年十二月也夫人淵静&KR0073;和¶
不强而安事舅姑夫撫字皆順適吴氏内外族甚¶
大朝夕相與居嵗時以辤弊酒夕相綴接卒夫人¶
之世戚䟽愚良一無間言又喜書史曉大義往往¶
引以輔道處士信厚聞其鄉子為士無虧行繄夫¶
人之助夫人資寡言笑聲若不能出雖族人亦不¶
<pb:KR4h0040_SBCK_145-11b>¶
知其曉書史也安石外孫也故得之詳明道中過¶
舅家夫人春秋髙矣視其禮猶若女婦然視其色¶
不知其有喜愠也病且草以薄葬命子億其可謂¶
以正始終也已舅藩既誌其葬四年安石還自楊¶
州復其墓復墓曰聖人之教必繇閨門始後世志¶
於教者亦未之勤而已天下相重以戾相蕩以侈¶
疣然斁矣自公卿大夫無完徳豈或女婦然或者¶
女婦居不識𠫊屏笑言不聞隣里是職然也置則¶
悖矣然其死也聞人傳焉以羙之是亦教之熄也¶
人人之不能然也傳焉以羙之冝也矧如夫人者¶
<pb:KR4h0040_SBCK_145-12a>¶
有不可表&KR0088;於戲¶
　　　　程伯淳墓表　程　頥¶
先生名顥字伯淳葬于伊川潞國太師題其墓曰¶
明道先生弟頥序其所以而刻之石曰周公没聖¶
人之道不行孟軻死聖人之學不𫝊道不行百世¶
無善治學不傳千載無真儒無善治士猶得以明¶
乎善治之道以淑諸人以傳諸後無真儒天下貿¶
貿焉莫知所之人欲肆而天理滅矣先生生千四¶
百(之/年)後得不傳之學于遺經志將以斯道覺斯民¶
天不憗遺哲人早世鄉人士大夫相與議曰道之¶
<pb:KR4h0040_SBCK_145-12b>¶
不明也乆矣先生出倡聖學以示人辨異端闢邪¶
説開歴古之沉迷聖人之道得先生而後明為功¶
大矣於是帝師采衆議而為之稱以表其墓學者¶
之於道知所嚮然後見斯人之為功知所至然後¶
見斯名之稱情山可夷谷可堙明道之名亘萬世¶
而長存勒石墓旁以詔後人¶
　　　　吕和叔墓表　范　育¶
元豐五年&KR0010;次壬戌六月癸酉吕君和叔卒九月¶
乙已從葬驪山之趾先大夫之墓其孤義山請識¶
以文惟君明善至學性之所得者盡之於心心之¶
<pb:KR4h0040_SBCK_145-13a>¶
所知者踐之於身妻子刑之朋友信之鄉黨宗之¶
可謂至誠敏徳者矣乃表其墓曰誠徳君子而系¶
其身行云君諱大鈞字和叔其先汲郡人皇考鵠¶
贈司封貟外郎王考通太常慱士贈兵部侍郎考¶
蕡比部郎中贈左諫議大夫由兵部葬京兆之藍¶
田故子孫爲其縣人焉&KR0004;諌議學逰未仕教子六¶
人後五人相繼登科知名當世其季賢而早死縉¶
紳士大夫傳其家聲以爲羙談君其苐三子也中¶
進士乙科調秦州右司理參軍監延州折慱務攺¶
光禄寺丞知耀州三原縣請代親入蜀移綿州巴¶
<pb:KR4h0040_SBCK_145-13b>¶
西縣諫議致仕居里君亦移疾不行丞相韓公子¶
華宣撫陜西河東辟書寫機宻文字府罷移福州¶
候官縣故相曾宣靖公鎮京兆薦涇陽縣皆不赴¶
丁諫議憂服除獨家居講道數年仲兄龍圖閣待¶
制大防請監鳯翔府造舡務君起就之官制改為¶
宣義郎㑹詔伐西夏鄜延路轉運司檄君從事法¶
為可辭使者請于朝君亦以禮際善而得行乃往¶
從君亦盡力不苟以避使者愈賢之薦管勾文字¶
數月感疾卒延州官&KR0213;享年五十有二君性純厚¶
易直強明正亮所行不二於心所知不二于行其¶
<pb:KR4h0040_SBCK_145-14a>¶
學以孔子下學上逹之心立其志以孟子集義之¶
功養其徳以顔子克已復禮之用厲其行其要歸¶
之誠明不息不為衆人沮之而疑小辨奪之而屈¶
勢利刼之而回知力窮之而止其自任以聖賢之¶
重如此盖大學之教不明于世者千五百年先是¶
扶風張先生子厚聞而知之而學者未知信也君¶
於先生為同年友一言而契往執弟子禮問焉&KR0002;¶
謂始學必先行其所知而已若夫道性命之際正¶
惟躬行禮義乆則至焉先生以謂學不造約雖勞¶
而艱於進徳且謂君勉之當自悟君乃信巳不疑¶
<pb:KR4h0040_SBCK_145-14b>¶
設其義陳其數倡而行之將以抗横流繼絶學毅¶
然不恤人之非間已也先生亦歎其勇為不可及¶
始居諌議䘮衰麻斂䘮𥙊之事悉&KR0162;俗習事尚一¶
倣諸禮後乃寖行於冠昏飲酒相見慶弔之間其¶
文節粲然可觀人人皆識其義相與起好矜行一¶
朝知禮義之可貴乆之君之志既克少施而於趣¶
時求中未能沛然不疑然後信先生之學本末不¶
可踰以造約為先務矣先生既殁君益脩明其學¶
援是道推之以善俗且必於吾身親見之既而曰¶
有命不得於今必得於後世其始講脩先生之法¶
<pb:KR4h0040_SBCK_145-15a>¶
曰如有用我者舉而措之而已既又知夫君子之¶
徳不存焉雖不信而不悔始也急於行既乃至而¶
不廹優㳺乎道之可樂始也嚴於率人既乃和而¶
不觧使學趍而不厭嗚呼非持乆不已孰能與于¶
此君疾命掃室正席黙坐問者至語未終而殁其¶
徒聞疾或自家于官所及訃至相率迎其䘮逺至¶
數十百里貧者位于别館哭之卒時夫人种氏治¶
其䘮如君所以治諌議之䘮其孤既葬而𥙊于家¶
必以禮嗚呼死生之際安而不感可以見養之至¶
道行乎妻子善信乎朋友鄉黨可以見誠之感君¶
<pb:KR4h0040_SBCK_145-15b>¶
與人語必因其所可及而喻諸義治經説徳於身¶
踐而心觧其文章不作於無用嘗譔次井田兵制¶
為圖籍按之易易大臣有薦官邸教授者法當獻¶
文君上天下為一家中國為一人賦推是道也愾¶
乎天下矣君始娶馬氏再娶則种夫人也子義山¶
能傳其父學孫男麟愈舟女一嗚呼仲尼七十而¶
變化不息顔子短命未見其止曽子老而徳優先¶
生有言樂正子與舜同術顧其行有未至至若君¶
之術與聖人同其至足以觀之惜乎不得見其老¶
放乎致極以立乎聖人之門一朝之遇措乎天下¶
<pb:KR4h0040_SBCK_145-16a>¶
國家乃中身而止矣嗚呼君之自信其所行以致¶
其所及可為衆人道者也若信諸已而知乎天者¶
則又非衆人之所可知必有君子而知君者矣安¶
得孔子之門人與論君之徳者乎¶
　　　　資政殿學士禮部侍郎范文正公神道¶
　　　　　碑銘　歐陽　脩¶
皇祐四年五月甲子資政殿學士尚書禮部侍郎¶
汝南文正公薨于徐州以其年十有二月壬申葬¶
于河南尹樊里之萬安山下公諱仲淹字希文五¶
代之際世家蘇州事吴越　太宗皇帝時吴越獻¶
<pb:KR4h0040_SBCK_145-16b>¶
其地公之皇考從錢俶朝京師後為武寕軍掌書¶
記以卒公生二歳而孤母夫人貧無依再適長山¶
朱氏既長知其世家感泣去之南郡入學&KR0213;掃一¶
室晝夜講誦其起居飲食人所不堪而公自刻益¶
苦居五年大通六經之㫖為文章論説必本於仁¶
義祥符八年舉進士禮部選第一遂中乙科為廣¶
徳軍司理參軍始歸迎其母以養及公既貴天子¶
贈公曽祖蘇州粮料判官諱某為太保祖祕書監¶
諱某為太傅考諱某為太師妣謝氏為吴國夫人¶
公少有大節於冨貴貧賤毁譽歡戚不一動其心¶
<pb:KR4h0040_SBCK_145-17a>¶
而慨然有志於天下常自誦曰士當先天下之憂¶
而憂後天下之樂而樂也其事上遇人一以自信¶
不擇利害為趋&KR0213;其所有為必盡其方曰為之自¶
我者當如是其成與否有不在我者雖聖賢不能¶
必吾豈苟哉天聖中晏丞相薦公文學以大理寺¶
丞為祕閣校理以言事忤章獻太后㫖通判河中¶
府乆之上記其忠召拜右司諫當太后臨朝聼政¶
時以至日大㑹前殿上將率百官為壽有司已具¶
公上䟽言天子無北靣且開後世弱人主以彊母¶
后之漸其事遂已又上書請還政天子不報及太¶
<pb:KR4h0040_SBCK_145-17b>¶
后崩言事者希㫖多求太后時事欲深治之公獨¶
以謂太后受託先帝保佑聖躬始終十年未見𬨨¶
失冝掩其小故以全大徳&KR0004;太后有遺命立楊太¶
妃代為太后公諫曰太后母號也自古無代立者¶
由是罷其冊命是&KR0010;大旱蝗奉使安撫東南使還¶
㑹郭皇后廢率諫官御史伏閤争不能得貶知睦¶
州又徙蘇州歳餘即拜禮部貟外郎天章閣待制¶
召還益論時政闕失而大臣權倖多忌惡之居數¶
月以公知開封府開封素號難治公治有聲事日¶
益簡暇則益取古今治亂安危為上開&KR0003;又為百¶
<pb:KR4h0040_SBCK_145-18a>¶
官圖以獻曰任人各以其材而百職脩堯舜之治¶
不𬨨此也因指其遷進遲速次序曰如此而可以¶
為公可以為私亦不可以不察由是吕丞相怒至¶
交論上前公求對辨語切坐落職知饒州明年吕¶
公亦罷公徙潤州又徙越州而趙元昊反河西上¶
復召相吕公乃以公為陜西經略安撫副使遷龍¶
圖閣直學士是時新失大將延州危公請自守鄜¶
延扞賊乃知延州元昊遣人遺書以求和公以謂¶
無事請和難信且書有僣號不可以聞乃自為書¶
告以逆順敗之説甚辨坐擅復書奪一官知耀州¶
<pb:KR4h0040_SBCK_145-18b>¶
未逾月徙知慶州既而四路置帥以公為環慶路¶
經略安撫招討使兵馬都部署累遷諫議大夫樞¶
宻直學士公為將務持重不急近功小利於延州¶
築清澗城墾營田復承平永平廢塞熟羗歸業者¶
數萬戸於慶州城大順以據要害又城細𦝫胡盧¶
於是明珠滅成等大賊皆去賊為中國用自邉壘¶
乆隳至兵與將常不相識公始分延州兵為六將¶
訓練齊整諸路皆用以為法公之所在賊不敢犯¶
人或疑公見敵應變為如何至其城大順也一旦¶
引兵出諸將不知所向軍至柔逺始號令告其地¶
<pb:KR4h0040_SBCK_145-19a>¶
處使往築城至於版築之用大小畢具而軍中&KR0004;¶
不知賊以&KR0016;三萬来争公戒諸將戰而賊走追勿¶
𬨨河已而賊果走追者不渡而河外果有伏賊失¶
計乃引去於是諸將皆服公爲不可及公待將吏¶
必使畏法而愛巳所得賜賚皆以上意分賜諸將¶
使自爲謝諸羗質子縱其出入無一人逃者蕃酋¶
來見召之臥内屏人徹衛與語不疑公居三歲士¶
勇邉實恩信大洽乃决䇿謀取横山復靈武而元¶
昊數遣使稱臣請和上亦召公歸矣&KR0004;西人籍爲¶
鄉兵者十數萬既而黥以軍惟公所部但剌其手¶
<pb:KR4h0040_SBCK_145-19b>¶
公去兵罷獨得復為民其於兩路既得熟羗為用¶
使以守邉因徙屯兵就食内地而紓西人饋輓之¶
勞其所設施去而人徳之與守其法不敢變者至¶
今尤多自公坐吕公貶羣士大夫各持二公曲直¶
吕公患之凡直公者皆指為黨或坐竄逐及吕公¶
復相公亦再起被用於是二公驩然相約戮力平¶
賊天下之士皆以此多二公然朋黨之論遂起而¶
不&KR0014;止上既賢公可大用故卒置群議而用之慶¶
歴三年春召為樞宻副使五譲不許乃就道既至¶
數月以為參知政事每進見必以太平責之公歎¶
<pb:KR4h0040_SBCK_145-20a>¶
曰上之用我者至矣然事有先後而革弊于乆安¶
非朝夕可也既而上再賜手詔趣使條天下事又¶
開天章閣召見賜坐授以紙筆使䟽于前公惶恐¶
避席始退而條列時所宜先者十數事上之其詔¶
天下興學取士先徳行不專文辭革磨勘例遷以¶
别&KR0014;否减任子之數而除濫官用農桑考課守宰¶
等方施行而磨勘任子之法僥倖之人皆不便因¶
相與騰口而嫉公者亦幸外有言喜為之佐佑㑹¶
邉奏有警公即請行乃以公為河東陜西宣撫使¶
至則上書願復守邉即拜資政殿學士知邠州兼¶
<pb:KR4h0040_SBCK_145-20b>¶
陜西路安撫使其知政事&KR0138;一&KR0010;而罷有司悉奏¶
罷公前所施行而復其時夏人已稱臣公因以疾¶
請鄧州守鄧州三歳求知杭州又徙青州公益病¶
又求知頴州肩舁至徐遂不起享年六十有四方¶
公之病上賜藥存問既薨輙朝一日以其遺表無¶
所請使就問其家所欲贈以兵部尚書所以哀䘏¶
之甚厚公為人外和内剛樂善汎愛䘮其母時尚¶
貧終身非賔客食不重肉臨財好施意豁如也及¶
退而視其私妻子僅給衣食其為政所至民多立¶
祠畫像其行已臨事自山林處士里閭田野之人¶
<pb:KR4h0040_SBCK_145-21a>¶
外至夷狄莫不知其名字而樂道其事者甚衆及¶
其世次官爵誌于墓譜于家藏于有司者皆不論¶
著著其繫天下國家之大者亦公之志也歟銘曰¶
范於吴越世實陪臣俶納山川及其士民范始来¶
北中間幾息公奮自躬與時偕逢事有罪功言有¶
違從豈公必能天子用公其艱其勞一其始終夏¶
童跳邉乗吏殆安帝命公往問彼驕頑有不聼順¶
鋤其穴根公居三年怯勇隳完兒憐獸擾卒俾来¶
臣夏人在廷其事方議帝趣公来以就予治公拜¶
稽首兹為難哉&KR0004;匪其難在其終之群言營營卒¶
<pb:KR4h0040_SBCK_145-21b>¶
壊于成匪惡其成惟公是傾不傾不危天子之明¶
存有顯榮殁有贈謚藏其　寵及後世惟百有¶
位可勸無怠¶
　　　　太尉王攵正公神道碑銘¶
　　　　　　　　　　　　　　歐陽　脩¶
至和二年七月乙未樞宻直學士右諫議大夫王¶
素奏事殿中巳而泣且言曰臣之先臣旦相¶
真宗皇帝十有八年今臣素又得待罪侍從之臣¶
惟　先臣之訓其遺業餘烈臣實無似不能顯大¶
而墓碑至今無辭以刻惟　陛下哀怜不忘先帝¶
<pb:KR4h0040_SBCK_145-22a>¶
之臣以假寵於王氏而朂其子孫天子曰嗚呼惟¶
汝父旦事我　文考真宗一徳一心克終厥位有¶
始有卒其可謂全徳元老矣汝素以是刻于碑素¶
拜稽首泣而出明日有詔史館脩撰歐陽脩曰王¶
旦墓碑未立汝可以銘臣脩謹按故推誠保順同¶
徳守正翊戴功臣開府儀同三司守太尉充玉清¶
昭應宫使上柱國太原郡開國公贈太師尚書令¶
兼中書令追封魏國公謚曰文正王公諱旦字子¶
明大名莘人也皇曽祖諱言滑州&KR0058;陽令追封許¶
國公皇祖諱徹左拾遺追封魯國公皇考諱祜尚¶
<pb:KR4h0040_SBCK_145-22b>¶
書兵部侍郎追封晋國公皆累贈太師尚書令兼¶
中書令曽祖妣姚氏魯國夫人祖妣田氏秦國夫¶
人妣任氏徐國夫人邉氏秦國夫人公之皇考以¶
文章自顯漢周之際逮事　太祖　太宗為名臣¶
嘗諭杜重威使無反漢拒盧多遜害趙普之謀以¶
百口明符彦卿無罪故世多稱王氏有隂徳公之¶
皇考亦自植三槐于庭曰吾之後世必有為三公¶
者此其所以志也公少好學有攵太平興國五年¶
進士及第為大理評事知臨江縣監潭州銀塲再¶
遷著作佐郎與編文苑英華遷殿中丞通判鄭濠¶
<pb:KR4h0040_SBCK_145-23a>¶
二州王禹偁薦其材任轉運使驛召至京師辭不¶
受獻其所為文章得試直史館遷右正言知制誥¶
知淳化三年禮部貢舉遷虞部貟外郎同判吏部¶
流内銓知考課院右諫議大夫趙昌言參知政事¶
公以壻避嫌求觧職　太宗嘉之改禮部郎中集¶
賢殿脩撰昌言罷復知制誥仍兼脩撰判院事召¶
賜金紫乆之遷兵部郎中居職　真宗即位拜中¶
書&KR0213;人數日召為翰林學士知審官院通進銀臺¶
封駮事公為人嚴重能任大事避逺權𫝑不可干¶
以私由是　真宗益知其賢　&KR0002;水名能知人常¶
<pb:KR4h0040_SBCK_145-23b>¶
稱公曰真宰相噐也&KR0002;水為樞宻副使罷召對苑¶
中問誰可大用者若水言公可用　真宗曰吾固¶
巳知之矣咸平三年又知禮部貢舉居數日拜給¶
事中同知樞宻院事明年以工部侍郎參知政事¶
再遷刑部侍郎景徳元年契丹犯邉　真宗幸澶¶
州雍王元份留守東京得暴疾命公馳自行在代¶
元份留守二年遷尚書左丞三年拜工部尚書同¶
中書門下平章事集賢殿大學士監脩國史是時¶
契丹&KR0004;請盟趙徳明亦納誓約願守河西故地二¶
邉兵罷不用　真宗遂欲以無事治天下公以謂¶
<pb:KR4h0040_SBCK_145-24a>¶
宋興三世　祖宗之法具在故其為相務行故事¶
慎所改進退能否賞罰必當　真宗乆而益信之¶
所言無不聼雖他宰相大臣有所請必曰王某以¶
謂如何事無大小非公所言不决公在相位十餘¶
年外無夷狄之虞兵革不用海内富貴群工百司¶
各得其職故天下至今稱為賢宰相公於用人不¶
以名譽必求其實苟賢且材矣必乆其宫而衆以¶
為宜某職然後遷其所薦引人未嘗知㓂凖為樞¶
宻使當罷使人私公求為使相公大驚曰將相之¶
任豈可求耶且吾不受私請凖深恨之已而制出¶
<pb:KR4h0040_SBCK_145-24b>¶
除凖武勝軍節度使同中書門下平章事凖入見¶
泣涕曰非　陛下知臣安能至此　真宗具道公¶
所以薦凖者凖始媿歎以為不可及故參知政事¶
李穆子行簡有賢行以將作監丞居于家　真宗¶
召見慰勞之&KR0118;太子中允&KR0004;遣使者召之不知其¶
所止　真宗命至中書問王某然後人知行簡公¶
所薦也公自知制誥至為相薦士尤多其後公薨¶
史官脩　真宗實録得内出奏章乃知朝廷之士¶
多公所薦者公與人寡言笑其語雖簡而能以理¶
屈人黙然終日莫能窺其際及奏事上前群臣異¶
<pb:KR4h0040_SBCK_145-25a>¶
同公徐一言以定　今上為皇太子太子諭徳見¶
公稱太子學書有法公曰諭徳之職止扵是耶趙¶
徳明言民飢求粮百萬斛大臣皆曰徳明新納誓¶
而敢違請以詔書責之　真宗以問公請𠡠有司¶
具粟百萬於京師詔徳明来&KR0145;　真宗大喜徳明¶
得詔書慚且拜曰朝廷有人大中祥符中天下大¶
蝗　真宗使人於野得死蝗以示大臣明日他宰¶
相有䄂死蝗以進者曰蝗實死矣請示于朝率百¶
官賀公獨以為不可後數日方奏事飛蝗蔽天¶
真宗顧公曰使百官方賀而蝗如此豈不為天下¶
<pb:KR4h0040_SBCK_145-25b>¶
笑耶宦者劉承規以忠謹得幸病且死求為節度¶
使　真宗以語公曰承規待此以瞑目公執以為¶
不可曰他日將有求為樞宻使者奈何至今内臣¶
官不過留後公任事乆人有謗公於上者公&KR0186;引¶
咎未嘗自辨至人有𬨨失雖人主盛怒可辨者辨¶
之必得而後已榮王宫火延前殿有言非天災請¶
置獄劾火事當坐死者百餘人公獨請見曰始失¶
火時　陛下以罪已詔天下而臣等皆上章待罪¶
今反歸咎于人何以示信且火雖有迹寕知非天¶
譴耶由是當坐者皆免日者上書言宫禁事坐誅¶
<pb:KR4h0040_SBCK_145-26a>¶
籍其家得朝士所與往還占問吉凶之説　真宗¶
怒欲付御史問狀公曰此人之常情且語不及朝¶
廷不足罪　真宗怒不觧公因自取嘗所占問之¶
書進曰臣少賤時不免為此必以為罪願并臣付¶
獄　真宗曰此事已𤼵何可免公曰臣為宰相執¶
國法豈可自為之幸於不𤼵而以罪人　真宗意¶
觧公至中書悉焚所得書既而　真宗悔復馳取¶
之公曰臣已焚之矣由是𫉬免者衆公累官至太¶
保以病求罷入見滋福殿　真宗曰朕方以大事¶
託卿而卿疾如此因命皇太子拜公公言皇太子¶
<pb:KR4h0040_SBCK_145-26b>¶
盛徳必任　陛下事因薦可為大臣者十餘人其¶
後不至宰相者李及凌䇿二人而已然亦皆為名¶
臣公屢以疾請　真宗不得已拜公太尉兼侍中¶
五日一朝視事遇軍國大事不以時入叅决公益¶
惶恐因臥不起以疾懇辭冊拜太尉玉清昭應宫¶
使自公病使者存問日常三四　真宗手自和藥¶
賜之疾亟遽幸其第賜以白金五千兩辭不受以¶
天禧元年九月癸酉薨于家享年六十有一　真¶
宗臨哭輟視朝三日𤼵哀于𫟍中其子弟門人故¶
吏皆&KR0013;恩澤即以其年十一月庚申葬公於開封¶
<pb:KR4h0040_SBCK_145-27a>¶
府開封縣新里鄉大邉村公娶趙氏宋國夫人後¶
公若干年卒子男三人長曰司封郎中雍次曰賛¶
善大夫冲次曰素女四人長適太子太傅韓億次¶
適兵部貟外郎直集賢院蘇耆次適右正言范令¶
孫次適龍圖閣直學士兵部郎中吕公弼公事寡¶
嫂謹與其弟旭相友悌尤篤任以家事一無所問¶
而務以儉約率勵子弟使在富貴不知為驕侈兄¶
子睦欲舉進士公曰吾嘗以太盛為懼其可與寒¶
士争進至其薨也子素猶未官遺表不求恩澤有¶
文集二十卷乾興元年詔配享　真宗廟廷臣脩¶
<pb:KR4h0040_SBCK_145-27b>¶
曰景徳祥苻之際盛也觀公之所以相而　先帝¶
之所以用公者可謂至哉是以君明臣賢徳顯名¶
尊生而俱享其榮殁而長配於廟可謂有始有卒¶
如明詔所褒昔者烝民江漢推大臣下之事所以¶
見任賢使能之功雖曰山甫穆公之詩實歌宣王¶
之徳也臣謹考國史實録至於縉紳故老之傳得¶
公終始之節而録可紀者&KR0186;聲為銘詩昭示後世¶
以彰　先帝之明以稱聖恩褒顯王氏流澤子孫¶
與　宋無極之意銘曰烈烈魏公相我　真宗¶
真廟翼翼魏公配食公相　真宗不言以躬時有¶
<pb:KR4h0040_SBCK_145-28a>¶
大事事有大疑匪卜匪筮公為蓍龜公在相位終¶
日如黙問其夷狄包裹兵革問其卿士百工以職¶
問其庻民耕織衣食相有賞罰功當罪明相所黜¶
升惟否惟能執其權衡萬物之平孰不事君胡能¶
必信孰不為相其誰有終公薨于位太尉之崇¶
天子有思永薦清廟侑我¶
聖考惟時元老¶
天子念功報公之隆春秋從享萬祀無窮作為詩¶
歌以諗廟工¶
<pb:KR4h0040_SBCK_145-28b>¶
¶
皇朝文鑑卷第一百四十五¶
