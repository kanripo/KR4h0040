# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:04.571971
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 44
#+PROPERTY: FILE SB04n0455-044皇朝文鑑-卷第四十四.
<pb:KR4h0040_SBCK_044-1a>¶
皇朝文鑑卷第四十四¶
　奏䟽¶
　　　辨滕宗諒張亢　范　仲淹¶
　　　請將先減省諸州公用錢却令依舊¶
　　　　　　　　　　　　　　范　仲淹¶
　　　議許懷徳等差遣　范　仲淹¶
　　　論驕卒誣告將校乞嚴軍律¶
　　　　　　　　　　　　　　韓　𤦺¶
　　　論減省冗費　韓　𤦺¶
　　　論西夏請和　韓　𤦺¶
<pb:KR4h0040_SBCK_044-1b>¶
　　　論時事　韓　𤦺¶
　　　論靑苖　韓　𤦺¶
　　　答詔問北虜地界　韓　𤦺¶
　　　　辨滕宗諒張亢　范　仲淹¶
臣聞議論太切必取犯顔之誅保任不明豈逃累¶
己之坐彞典斯在具寮式瞻臣自邊陲誤膺奬擢¶
授任不次遇事必陳切見故監察御史梁堅彈奏¶
滕宗諒於慶州用過官錢十六萬貫有數萬貫不¶
明必是侵欺入己及邠州宴㑹并涇州犒設諸軍¶
乖越不公至聖慈赫怒便欲罷去臣縁在彼目擊¶
<pb:KR4h0040_SBCK_044-2a>¶
雖似過當别無切害不曾有一兵一民詞訟至於¶
處置邊事亦無踈虞臣遂進諌乞聖慈差官根勘¶
逐一且與辨明未消挫辱恐誤朝廷賞罰又有上¶
言張亢驕僣不公臣亦乞根勘辨明或無&KR0055;過如¶
有大叚乖越侵欺入已臣甘同受貶黜臣所以激¶
切而言者非滕宗諒張亢𫝑力能使臣如此竭力¶
也蓋爲國家邊上帥將中未有曾立大功可以威¶
衆者且遣儒臣以經略部署之名重之又借以生¶
殺之權使彈壓諸軍禦捍大宼不使知其乏人也¶
&KR0002;一旦以小過動揺則諸軍皆知帥臣非朝廷腹¶
<pb:KR4h0040_SBCK_044-2b>¶
心之人不足可畏則是國家失此機事自去爪牙¶
之威矣唐末藩鎭多殺害逐去節度使於軍中自¶
立帥臣而當時不能治者由帥臣望輕易於揺動¶
之故也今燕度勘到滕宗諒慶州一界所用錢數¶
分明並無侵欺其毀却涇州前任公用曆勘到干¶
連人只稱有送官員等錢物亦不顯入己又是元¶
彈奏狀外事件所有張亢借公用錢買物事未發¶
前巳還納訖又因移任借却公用銀却留錢物准¶
還皆無欺隱之情其餘罪狀多未摭實其干連人¶
當盛寒之月乆在禁繫皆是非辜&KR0002;今燕度勘問¶
<pb:KR4h0040_SBCK_044-3a>¶
二人旣事非確實必難伏辨或逼令認罪又是¶
陛下近臣不可辱於獄吏或至録問有辭即湏差¶
官再勘其合干人當轉不聊生兼邊上臣寮見此¶
&KR0055;文謂朝廷待將帥少恩於支過公用錢内搜求¶
罪戾欲䧟邊臣且塞下州郡風沙至惡觸目愁人¶
非公用豐濃何以度日豈同他處臣僚優游安穩¶
坐享榮禄　陛下&KR0055;居九重當須察此物情知其¶
艱苦豈可使獄吏爲功而勞臣抱怨臣欲乞聖慈¶
據燕度奏到事節特降朝旨差使臣二人齎去取¶
問滕宗諒張亢如實是巳犯便仰承認當議量情¶
<pb:KR4h0040_SBCK_044-3b>¶
親斷如别有縁由亦具分析聞奏候到見得别無¶
枉抑便可取旨斷遣如有異同即乞朝廷别選官¶
勘鞠免致寃滯其干連人且乞指揮放出知在臣¶
則巳有不合保此二人罪狀乞聖慈先次貶黜免¶
令臣包羞於朝受人指𥬇儻聖慈念臣不避艱辛¶
尚留驅使即於河東河北陜西&KR0024;一郡臣得經畫¶
邊事一一奏論或&KR0024;二輔近州臣得爲朝廷建置¶
府兵作諸郡之式以輔安京師臣之此請出於至¶
誠願　陛下不奪不疑況臣乆爲外官不知輔弼¶
之體本是麄材秪堪犬馬之用&KR0002;令臣待罪兩府¶
<pb:KR4h0040_SBCK_044-4a>¶
必辱君命且畏人言臣無任祈天望聖請命激切¶
屏營之至¶
　　　　請將先減省諸州公用錢却令依舊¶
　　　　　　　　　　　　　　范　仲淹¶
臣竊見朝旨下陜西省罷同解乾耀等九州軍公¶
使錢共一千八百貫文竊以　國家逐處置公使¶
錢者蓋爲士大夫出入及使命往還有行役之勞¶
故令郡國饋以酒食或加宴勞蓋養賢之禮不可¶
廢也謹按周禮地官有遺人掌郊里之委積以待賓¶
客野鄙之委積以待羈旅凡國野之道十里有廬¶
<pb:KR4h0040_SBCK_044-4b>¶
廬有飲食三十里有𪧐𪧐有路室路室有委五十¶
里有市市有候館候館有積凡委積之事廵而比¶
之以時頒之此則三王之丗巳有厨傳之禮何獨¶
聖朝顧小利而亡大體且今贍民兵一名歲不下¶
百貫今減省得公用錢一千八百貫只養得兵士¶
一十八人以一十八人之資廢十餘郡之禮是¶
朝廷未思之甚也况今來逐州使命之外各有軍¶
營每年春後邊兵歇泊動經半年軍中人員並無¶
宴犒之具雖條貫有旬設之名逐州每月一次舉¶
行軍員各給錢一百文巳來官務薄酒二升旣無¶
<pb:KR4h0040_SBCK_044-5a>¶
公用更不赴筵亦不張樂豈朝廷宴享將校之意¶
州郡削弱道路咨嗟當全盛之朝豈宜如此或謂¶
有公使錢處收買食物搔擾民户殊不知郡守得¶
人自能約束如非其人更出己俸買物𧇊民愈甚¶
是見其小而不思其大也伏望　聖慈速降指揮¶
下陜西河北河東路轉運司昨來經减廢公用錢¶
處並令依舊庶恊典禮稍息物論況朝廷用武之際¶
於此一事尤宜照管臣等乆在邊任&KR0055;知此事近¶
貳樞庭豈當緘黙¶
　　　　議許懷德等差遣　范　仲淹¶
<pb:KR4h0040_SBCK_044-5b>¶
臣竊見許懷德在延州爲不進兵擊賊及軍民虚¶
驚抛棄隨軍粮草遂送永興勘劾該赦釋放授秦州¶
部署近又西賊侵邊破蕩刼熟户一千帳不能保¶
護即合重行朝典以其在邊無效降充永興部署¶
郭承祐降知相州爲轉運使紏奏充北京都部署¶
此二人一面責降一面遷轉天下聞之是朝廷賞¶
罰㒹倒取𥬇四方何以激勸勲臣何以鑒戒惰將¶
如王信狄青實有武勇堪任管軍亦恐未有大功¶
遷轉太速　祖宗朝任用邊將賞賜至厚使用度¶
充足委信至重使生殺在己惟惜官職不令滿志¶
<pb:KR4h0040_SBCK_044-6a>¶
恐有懈惰不思立功實前王馭將之術也又朝廷¶
曾降詔所闕都虞等更不循轉候有邊功除授今¶
却不因功勞衝攺此詔而今後　國家之命全無¶
信矣惟用兵命將之令尤要取信繫國安危與其¶
它號令不同如須合轉起亦候過郊禮使作該恩¶
方可進爵願　陛下再三思之仍乞丁寜指揮兩¶
府今後議論賞罰不可輕易須是有所激勸不招¶
旁議方可施行臣謂　國家承五代之弊賴　祖¶
宗威德　陛下仁聖保守四海乆無禍難今四夷¶
巳動百姓巳困倉庫巳虚兵旅巳驕　國家安危¶
<pb:KR4h0040_SBCK_044-6b>¶
實未可保惟賞罰之柄駕馭天下如賞罰頻失將¶
何以保太平之業臣切懼之願　陛下裁擇¶
　　　　論驕卒誣告將校乞嚴軍律¶
　　　　　　　　　　　　　　韓　𤦺¶
臣近聞虎翼長行武贇引見日唐突告論本指揮使¶
關元部轄嚴緊及將人口上京下軍頭司取責後¶
並送開封府勘鞠竊如本府勘得武贇各從杖一¶
百定斷臣竊以軍中之法最爲嚴重苟從寛弛爲¶
害匪輕其武贇旣陳告部轄將校不公自有殿前¶
馬步軍司合屬去處引見之際咫尺天威固非軍¶
<pb:KR4h0040_SBCK_044-7a>¶
人論事之所及將辯訊又多誣罔之辭蓋近年兵¶
卒驕縱𩔖率如此　國家屯置師旅衆踰百萬一¶
營只委將校數員若鈐制稍嚴便即捃拾小過於¶
引見之際唐突論訴朝廷不以大體斷之兩皆獲¶
罪必恐此後兵卒將校漸廢階級之制但務姑息¶
以求無過&KR0002;一旦邊境有急使其亡軀命而赴湯¶
火必不能爲　陛下用也　陛下誠宜於泰寜之¶
辰&KR0055;戒有司凡百軍旅之事常以訓戢爲意有違¶
犯者時以重法行之其將校苟非大過止因部轄¶
嚴峻爲兵士所怨求細事以致其罪者亦當捨而不¶
<pb:KR4h0040_SBCK_044-7b>¶
問所謂懲一卒而警萬衆去小慈而行大仁惟¶
陛下熟賜財詳天下至幸¶
　　　　論減省冗費　韓　𤦺¶
臣准勑以御史王素上言乞依賈昌朝所奏取景¶
德至景祐年凡百用度靡有巨細校計所入所出¶
之數省罷不急等事蒙差張&KR0002;谷任中師并臣與¶
三司同共詳所奏定奪減省聞奏竊以臣先監左¶
藏庫日朝廷亦曽差官於三司令將咸平景德天¶
聖景祐年支費比附其時三司巳檢尋天聖巳前¶
帳案不足遂下在京諸司庫務差人監勒檢尋亦¶
<pb:KR4h0040_SBCK_044-8a>¶
是多不存在甚爲騷优臣輙上言若檢尋前項年¶
分帳案得全比附見今来支費數多朝廷若不能¶
節用乃是徒摭空文或勘㑹近年帳案但見得冗¶
費即行减罷亦不須見逺年文字蒙下三司檢尋¶
終不齊足只將近年帳案勘㑹結絶了當今　陛¶
下敦崇儉之本沛然垂詔以經費有度復議均¶
節斯乃　陛下興化致理愛養元元之&KR0055;意也天¶
下&KR0058;民實䝉惠福若又湏將景徳至景祐年逐年¶
月計度較計必是依前虚有勞費淹滯無成况今¶
西鄙設偹聚財實邊之際所宜移兹冗用以助兵¶
<pb:KR4h0040_SBCK_044-8b>¶
須豈可遷延&KR0010;時不求速效臣欲乞將三司逐案¶
景徳年來帳籍及照證文字勘㑹不必年分整齊¶
但見得官中交用顯有虚費即定奪减省聞奏臣¶
復觀古先哲王興儉以勸天下必以身先而後臣¶
庶省分有司率職從上之令猶風靡而響應之也¶
雖有僥倖覬覦之徒抑制其欲亦不敢興造怨語¶
動惑衆心何則上躬行而下知所勸也臣愚欲望¶
陛下飭宫掖之間先務節儉凡奢靡之飾竒巧之¶
玩無名支賜無度取索一切罷之仍詔三司與臣¶
等計㑹入内内　侍省御藥院内東門司取先朝¶
<pb:KR4h0040_SBCK_044-9a>¶
及今來賜予支費則例比附酌中定奪减省臣等¶
定奪之後或有飛語流謗斷在宸𠂻屏而不聽如¶
此則縣官之用可期充足且内藏宜聖景福等殿¶
庫蓋累　朝蓄聚以備非常今或外用既節而不¶
絶内帑支取即與外庫供億糜費一同亦望　陛¶
下深思　祖宗經乆之制更務謹節臣又以出納¶
之用各有攸司冗費之弊必能知悉仍乞特降勑¶
命下三司委諸路轉運使副發運使逐處知州通判¶
在京諸司庫務勾當官員除官吏兵馬請給則例¶
自來已有定制不在起請外如有諸般用度顯有虚¶
<pb:KR4h0040_SBCK_044-9b>¶
費可以减省者即具利害擘畫聞奏降下依𠡠定¶
奪其三司人吏有所見亦聼經三司具状陳述如¶
顯然大叚减省得官中錢物其元起請官吏即乞¶
特行酬奬臣備員諫列誤被聖選不避衆怨罄竭¶
上陳唯冀裁擇早賜進用¶
　　　　論西夏請和　韓　𤦺¶
臣聞趙元昊將納和來人已稱六宅使伊州刺史¶
命官之意欲與朝廷抗禮臣等謂元昊如大言過¶
望不改僣號之請則不可許卑辭厚禮從兀率之¶
稱亦有大可防者臣等觀朝廷信賞必罰今已明¶
<pb:KR4h0040_SBCK_044-10a>¶
白帥臣奉詔巳得便宜又舊將漸去新將漸升前¶
弊稍除將責實效約束將佐不令輕出訓練軍馬率¶
多變法但今極塞城寨或未堅牢新集之兵未可¶
大戰&KR0002;賊今春便來以臣等計之尚可憂虞然大¶
軍持重竒兵夜擊宜無定川之&KR0018;也如俟秋而來¶
則城寨多固軍馬巳練或堅壁而守或據險而戰¶
無足畏矣臣等巳議於一二年間訓兵三四萬使¶
號令齊一陣伍精熟又使熟户蕃兵與正軍參用¶
則橫山一帶族帳可以圗之降我者使之納質而¶
厚其官賞各令安居籍爲熟户拒我者以精兵加¶
<pb:KR4h0040_SBCK_044-10b>¶
之不從則戮我軍鼓行山界不爲朝去暮還之計¶
元昊聞之&KR0002;舉國而來我則退守邊寨足以困彼¶
之衆&KR0002;遣偏師而來我則據險以待之蕃兵無粮¶
不能乆聚退散之後我兵復進使彼復業每歳三¶
五出元昊諸廂之兵多在河外頻來應敵疲於奔¶
命則山界蕃部𫝑窮援弱且近於我自來内附因¶
選酋豪以鎭之足以斷元昊之手足矣然乞朝廷¶
以平定大計爲意當軍行之時不以小勝小衂黜¶
陟將帥則三五年間可集大功仍詔中外臣僚不¶
得輒言邊事以沮永圖我　太祖　太宗統闢四¶
<pb:KR4h0040_SBCK_044-11a>¶
海創萬丗之基業今以三五年之勞再定西陲豈¶
以爲晚耶契丹聞國家&KR0055;長之謀必懼而保盟不¶
復輕動然後中國有太平之期矣臣等所以言彼¶
賊非禮之求不必從者蓋有此議也臣等早䝉聖¶
奬擢預清班西事以來供國麄使三年塞下日勞¶
月憂豈不願聞納和少圖休息非樂職於矢石之¶
間蓋見西戎強梗末衰挾以變詐&KR0002;朝廷處置失¶
宜他時悖亂爲中原大禍豈止今日之邊患哉臣¶
等是以不敢念身丗之安忘國家之憂湏罄芻蕘¶
少期&KR0024;助望於納和禦侮之間慎其處置爲　聖¶
<pb:KR4h0040_SBCK_044-11b>¶
朝長乆之慮¶
　　　　論時事　韓　𤦺¶
臣聞漢文帝襲髙惠承平之後躬行節儉國治民¶
富刑措不用時賈誼上書言事尚以為可慟哭太¶
息豈其過哉蓋憂&KR0055;思逺圖長乆之計欲大漢之¶
業垂千萬丗而無窮者也今　陛下紹　三聖之¶
休烈仁德逺&KR0013;天下大定民樂其生者八十餘載¶
矣而臣切覩時事謂可晝夜泣血非直慟哭太息¶
者何哉蓋以西北二虜禍釁巳成而上下泰然不¶
知朝廷之將危宗社之未安也臣今不暇廣有援引¶
<pb:KR4h0040_SBCK_044-12a>¶
請粗陳其大㮣切以契丹宅大漠跨遼東據全燕¶
數十郡之雄東服髙麗西臣元昊自五代迄今垂¶
百餘年與中原抗衡日益昌熾至於典章文物飲¶
食服玩之盛盡習漢風故虜氣愈驕自以爲昔時¶
元魏之不&KR0002;也非如漢之匈奴唐之突厥本以夷¶
狄自處與中國好尚之異也近者復幸朝廷西方¶
用兵違約遣使求割𨵿南之地以啓爭端朝廷愛¶
念生民爲之隱忍歳益金幣之數且固前盟而尚¶
邀獻納之姧謀招納亡命雖外示臣節而内恃兵¶
力至元昊則好乱逞志西併甘凉諸蕃以拓境土¶
<pb:KR4h0040_SBCK_044-12b>¶
自度種落強盛故僣號背恩北連契丹欲成鼎峙¶
之勢非如繼遷昔年跳梁於銀夏之間耳且元昊¶
累歳盗邊官軍屢衂今乗定川全勝之氣而遣人¶
納和則知其計愈&KR0055;而其事可虞也議者或謂昨¶
假契丹傳導之力必事無不合豈不思契丹旣能¶
使元昊罷兵則必能使元昊舉兵乎況比來辭禮¶
驕抗殊未屈下北虜之言旣巳無驗亦恐有合從¶
之䇿夾困中原朝廷&KR0002;軫西民之勞暫求休養元¶
元且以金帛㗖之待以不臣之禮臣恐契丹聞之¶
謂朝廷事力巳屈則又遣使移書過邀尊大之稱¶
<pb:KR4h0040_SBCK_044-13a>¶
或求朝廷不可從之事隳其誓約然後驅犬羊之¶
衆直趨大河復使元昊舉兵&KR0055;宼𨵿輔當是時未¶
審朝廷以何術而禦之哉&KR0002;委西鄙於藩臣專事¶
北宼　陛下親御六師臨澶淵以待之即未知今¶
之將卒事力與環衞統帥比　眞宗北征時何如¶
哉如欲駐蹕北京以張軍勢臣恐虜衆由德博渡¶
河直趨京師則朝廷根本之地宗廟宫寢府庫倉¶
廪百官六軍室家所在而一無城守之備　陛下¶
可以擁北京之衆却行而救之乎臣所以謂可晝¶
夜泣血者誠憂及于此冀　陛下一寤而急爲拯¶
<pb:KR4h0040_SBCK_044-13b>¶
救也朝廷&KR0002;謂今之盟約尚可固結則前三十年¶
之信誓朝廷何&KR0018;二虜而一旦違之哉彼犲狼之¶
心見利而動又可推誠而待之乎夫得以先見預¶
爲之防則功逸而事集&KR0002;變生倉卒駭而圖之雖¶
使良平復生爲　陛下計亦不能及矣臣是以夙¶
夜思之朝廷&KR0002;不大新紀律則必不能革時弊而¶
弭大患臣輙畫當今所宜先行者七事條列以獻¶
其大略一曰清政本夫樞密院本兵之地今所立多¶
苛碎纎末之務中書公事雖不預聞恐亦𩔖此謂¶
宜詔中書樞密院事有例者著爲法可擬進者無¶
<pb:KR4h0040_SBCK_044-14a>¶
面奏其餘微𤨏可悉歸有司使得從容謀議賜對¶
之際專論大事二曰念邊事今政府循故事纔午¶
即出欲稍留則恐疑衆退朝食罷忽遽簽書而去¶
何暇欵及疆事哉謂宜須未正方出延此一時以¶
專邊論三曰擢材賢自承平以來用人以叙遷之¶
法故遺才甚多近中書樞密院求一武臣代郭承¶
祐聚議累日不能得謂宜倣　祖宗舊制於文武¶
中不次超擢以試其能四曰備河北自北虜通好¶
三十餘年武備悉廢近慢書之至騷然莫知所謂¶
宜選轉運使二員密授經略責以歳月使營守禦¶
<pb:KR4h0040_SBCK_044-14b>¶
之備則我待之有素也五曰固河東前歳昊賊䧟¶
豐州掠河外熟户殆盡麟府勢孤絶宜責本道師¶
度險要建城堡省轉餉爲持乆之計六曰收民心¶
祖宗置内藏庫蓋備水旱兵革之用非私蓄財而¶
充己欲也自用兵以來財用匱竭宜稍出金帛以¶
佐邊用民力可寛而衆心安矣七曰營洛邑今帝¶
都無城隍之固以備非常議興葺則爲張皇勞民¶
不&KR0002;隂營洛邑以爲遊幸之所歳運太倉羡餘之¶
粟以實其廩&KR0067;皇居壯矣¶
　　　　論靑苖　韓　𤦺¶
<pb:KR4h0040_SBCK_044-15a>¶
准轉運及提舉常平廣惠倉司牒給靑苖錢須十¶
戸以上爲一保三等以下人爲甲頭每户支錢第¶
五等及客戸母得過千五百第四等三千第三等¶
六千第二等十千第一等十五千餘錢委本縣量¶
度増給三等巳上更有餘錢坊郭户有物業抵當¶
願請錢者五家爲一保依靑苖例支借諸縣不得¶
避出納之煩致諸人扇搖人户却稱不願請領如¶
不願請領即具結罪狀入馬遞申以憑　選官曉¶
諭如却願請本縣干繫人别作行遣事理稍重具¶
事申奏如夏秋収成物價稍貴願納錢者當議減¶
<pb:KR4h0040_SBCK_044-15b>¶
市價錢數比元請錢十分不得過三分假令一户¶
請錢一千納錢不得過千三百臣竊以國之頒號¶
令立法制必信其言而使民受實惠則四方觀聽¶
孰不欣服伏詳熈寜二年詔書務在優民不使兼¶
并乗其急以邀倍息皆以爲民而公家無所利其¶
入謂合先王散惠興利抑民豪奪之意也今乃郷¶
村自第一等而下物業抵當者依靑苗例支借且¶
郷村上三等并坊郭有物業户乃從來兼并之家¶
也今皆多得借錢每借一千令納一千三百則是¶
官放息錢與&KR0004;詔抑兼并濟困乏之意絶相違戾欲¶
<pb:KR4h0040_SBCK_044-16a>¶
民信服不可得也又郷村每保湏有物力人爲甲¶
頭雖云不得抑勒而上户旣有物力必不願請官¶
吏防保内下户不能送納豈免差充甲頭以備代¶
陪復峻責諸縣人不願請即令結罪申報&KR0002;選官¶
曉諭却有願請者則干繫人别作行遣或具申奏¶
官吏懼提舉司勢可升黜又防選官曉諭之時豈¶
無貧下浮浪願請之人苟免捃拾須行散配且下户¶
見官中散錢誰不願請然本户夏秋各有稅賦又¶
有預買及轉運司和買兩色紬絹積年𠋣閣借貸¶
麥種錢之𩔖名目甚多今更増納此一重出利靑¶
<pb:KR4h0040_SBCK_044-16b>¶
苗錢愚民一時借請則甚易至納時則甚難故自制¶
下以來一路官吏上下惶惑皆謂&KR0002;不抑散則上¶
户必不願請近下等第與無業客户雖或願請必¶
難催納將來必有行刑督索及勒干繋書手典押¶
𦒿户長同保人等均陪之患大凡兼并所放息錢¶
雖取利稍厚縁有逋欠官中不許受理往往舊債¶
未償其半早巳續得貸錢兼并者旣有資本故能¶
使相因歳月漸而取之今官貸靑苗錢則不然須¶
夏秋隨稅送納灾傷及五分以上方許次料催還¶
&KR0002;連兩料灾傷則必官無本錢接續支給官本因¶
<pb:KR4h0040_SBCK_044-17a>¶
而寖有失䧟其害明白如此更有縁此煩費虚擾¶
之事不敢具述去歳河朔豐熟常平倉糴米斗錢¶
不過七十五至八十五以來&KR0002;乗時收斂遇貴出¶
糶不唯合於古制而無失䧟之弊兼民實&KR0013;惠亦¶
足收其羡贏今諸倉有糴入而提舉司亟令住止¶
蓋盡要散充靑苗錢指望三分之利收爲己功縣¶
邑小官敢不奉行豈暇更䘏貽民乆逺之患哉諸¶
路所行必料大率如此朝廷&KR0002;謂陜西嘗放靑苗¶
錢官有所得而民以爲便此乃轉運司因軍儲有¶
闕遇自冬涉春雨雪及時麥苗滋盛决見成熟行¶
<pb:KR4h0040_SBCK_044-17b>¶
於一時則可也今乃差官置司爲每歳春夏常行之¶
法而取利三分豈陜西權宜之比哉兼&KR0004;詔且於¶
京東淮南河北三路先行此法俟成次第即令諸路¶
施行今此三路方憂不能奉行而遽於諸路遍差¶
提舉官以至西川廣南亦皆置使伏惟　陛下自¶
臨御以來夙夜憂勞勵精求治况承　祖宗百年¶
仁政之後民浸德澤唯知寛䘏未嘗過擾&KR0002;但躬¶
行節儉以先天下常節浮費漸汰冗食自然國用¶
不乏何必使興利之臣紛紛四出以致逺邇之疑¶
哉欲望聖明更賜博訪&KR0002;臣言不妄乞盡罷諸路¶
<pb:KR4h0040_SBCK_044-18a>¶
提舉官只委提㸃刑獄官依常平舊法施行¶
　　　　答詔問北虜地界　韓　𤦺¶
臣晚年多病心力耗殫日欲再乞殘骸保此頽暮¶
不意　陛下以北虜生事&KR0055;思預防記及孤愚曲¶
有詢逮敢不勉竭衰殘少塞聖問臣切以契丹稱¶
彊北方與中國抗者蓋一百七十餘年矣自石𣈆¶
割地并有漢疆外兼諸戎益自驕大&KR0680;祖宗朝屢¶
常南牧極肆凶暴當是時豈不欲悉天下之力必¶
與虜角哉終以愛惜生靈屈就和好凡疆場有所¶
興作&KR0055;以張皇引慝爲誡以是七十年間二邊之¶
<pb:KR4h0040_SBCK_044-18b>¶
民各安生業至於老死不知兵革戰闘之事至仁¶
大惠不可加也臣觀近年以來朝廷舉事則似不¶
以敵爲恤虜人素以乆彊之勢於我未嘗少下一¶
旦見形生疑必謂我有圖復燕南之意雖聞虜主¶
孱而佞佛豈無強梁宗屬與夫謀臣䇿士引先發¶
制人之&KR0003;造此釁端故屢遣横使以争理地界爲¶
名觀我應之之實如何耳所以致虜之疑者臣試陳¶
其大略髙麗臣屬契丹於朝廷乆絶朝貢向自浙¶
路遣人招諭而來且髙麗小邦豈能當契丹之盛¶
來與不來國家無所損益而契丹知之謂朝廷將¶
<pb:KR4h0040_SBCK_044-19a>¶
以圖我此契丹之疑也秦州古渭之西吐蕃部族¶
散居山野不相君長耕牧自足未嘗爲邊鄙之患¶
向聞強取其地建熈河一路殺其老小以數萬計¶
所費不貲而河州或云地屬董氈即契丹壻也旣¶
恐闢地未巳豈不往訴而契丹聞之當謂行將及¶
我此又契丹之疑也北邊地近西山勢漸髙仰不¶
可爲塘泊之處向聞差官領兵徧植榆栁冀其成¶
長以制虜&KR0016;然興於界首無不知者昔慶曆慢書¶
所謂剏立隄防障塞要路無以異矣然此豈足恃¶
以爲固哉徒使契丹之疑也河朔義勇民兵置之¶
<pb:KR4h0040_SBCK_044-19b>¶
歳乆耳目巳熟將校甚整教習亦精而忽然團保甲¶
一道紛然義勇舊人十去其七或撥入保甲或放¶
而歸農得増數之虚名破可用之成法此又徒使¶
契丹之疑也自虜人辯理地界河朔縁邊與近裏¶
州郡一例差官檢討修築城壘開淘壕塹趙冀北¶
京展貼之功役者尤衆敵樓戰棚之𩔖悉加完葺¶
増置防城之具率令備足逐州兵甲器械累次差¶
官檢視排垜張盤前後非一又諸處刱都作院頒¶
降新樣廣謀造作澶州等處刱爲戰車此皆衆目¶
所覩諜者易窺且虜人未有動作彼無秋毫之損¶
<pb:KR4h0040_SBCK_044-20a>¶
而我已費財殫力先自困弊　徒使契丹之疑也¶
近復置立河北三十七將各專軍政州縣不得闗¶
預雄州地控極邉亦設將屯其隨軍衣物有令兵¶
士已辦者有令本營増置者有令官造給付者以¶
至預籍上户車馬騾驢凖備隨行明作出征次苐¶
不可蓋掩此又深使契丹之疑也夫北虜素爲敵¶
國設如此則積疑起事不得不然亦其善自爲謀¶
者也今横使再至&KR0004;示偃蹇以探𧷤朝廷代北與¶
雄州素有定界若優容而與之實虜情無厭浸&KR0075;¶
不已誠如聖詔所諭固不可與或因其不許虜遂¶
<pb:KR4h0040_SBCK_044-20b>¶
持此以爲已直縱未大舉𫝑必漸擾諸邉卒隳盟¶
好蓋事有因縁而至此者乃煩明詔訪以待遇備¶
禦之要自顧老朽夙夜思之其將何䇿上助聖筭¶
然臣聞言未及而言謂之躁言及而不言謂之𨼆¶
臣昔曾言散青苗錢不便事而言者輒肆厚誣非¶
陛下之明㡬及大戮自此新法之下雖聞其有未¶
恊人情者實避嫌疑不敢更有論列今親&KR0013;詔問¶
事繫國家安危言及而隐是大不忠罪不容誅矣¶
臣甞竊計始爲　陛下謀者必曰　祖宗以來紀¶
綱法度率多因循苟簡非變不可也治國之本當¶
<pb:KR4h0040_SBCK_044-21a>¶
先預有富疆之術聚財積榖寓兵於民則可以鞭笞¶
四夷盡復唐之故疆然後制作禮樂以文太平故始¶
散青苗錢使民出利所得之利復以爲本但務多取¶
歳増本錢無有定數又爲免役之法自上等以至下¶
戸皆令次第出錢募人應役從來上戸輪當衙前重¶
難故其間時有破敗者今上戸一歳出錢不過三十¶
餘緡安然無事而令下戸素無役者歳歳出錢此則¶
損下戸而益上戸雖百端補救終非善法又役錢之¶
内每歳更納寛剰錢以備它用此所謂富國之術者¶
也且農民送納夏賦稅一年兩次納不前者始有科¶
<pb:KR4h0040_SBCK_044-21b>¶
校之刑今納青苗與役錢巳是加賦有過限者亦依¶
二稅法科校則是一戸一歳之中常&KR0018;六次科校民¶
不勝駭矣稍遇水旱則逋&KR0018;官錢流移失業是巳著¶
見孰敢言者又内外置市易務盡籠天下商旅之貨¶
官自取利主以得利爲功錐刀必取小商細民遂無¶
所措手加以新制日下更攺無常州縣官吏茫然不¶
能詳記稍有違者坐以徒刑雖經赦降去官不得原¶
免監司督責以刻爲明此法之苛過於告緡故州縣¶
之間官吏惴惴然日苟一日皆以脫罪爲幸夫農¶
者國之根本也商者能爲國致財者也官吏者助¶
<pb:KR4h0040_SBCK_044-22a>¶
朝廷之教化者也今農者則怨於畎畒商者則嘆¶
於道路官吏則所在不安其職恐　陛下不能盡¶
知也夫欲攘捍四夷以興太平而先使&KR0022;本困揺¶
衆心離怨振古以來未聞能就此功者也此則爲¶
陛下始謀者之大誤也　陛下有堯之仁舜之聦¶
知其所誤能攺不吝聖人之大德也又今好進之¶
人不顧國家利害但謂邊事將作冨貴可圖獻䇿¶
以干　陛下者必云虜𫝑巳衰特外示驕慢耳以¶
陛下神聖文武&KR0002;擇將臣領大兵&KR0055;入虜境則幽¶
薊之地一舉可復此又未之思也今河朔累歳灾¶
<pb:KR4h0040_SBCK_044-22b>¶
傷民力大乏縁邊次邊州郡芻糧不充新選將官¶
麄勇保甲新㸃未經訓練&KR0002;驅重兵頓于堅城之¶
下糧道不給虜人四向來援腹背受敵欲退不可¶
其將奈何此　太宗朝雖曹彬米信名德𪧐將猶以¶
致歧溝之敗也臣愚今爲　陛下計謂宜遣使報¶
聘優致禮幣開示大信逹以至誠具言朝廷向來¶
興作乃修備之常兩朝通好之乆自古所無豈有¶
它意恐爲諜者之誤耳且疆土素定當如舊界請¶
命邊吏退近者侵占之地不可持此造端欲隳¶
祖宗累丗之好永敦信約兩絶嫌疑望　陛下將¶
<pb:KR4h0040_SBCK_044-23a>¶
契丹所疑之事如將官之𩔖因而罷去以釋虜疑萬¶
一聽服可遷延歳月　陛下益養民愛力選賢任能¶
踈逺姦䛕進用忠良使天下恱服邊備日修塞下有¶
餘粟帑中有羡財俟虜果有衰亂之形然後一振威¶
武恢復舊疆快忠義不平之心雪　祖宗累朝之憤¶
陛下功德赫然如日照耀無窮矣如其不服决欲背¶
約則令河北諸州深溝髙壘足以自守虜人果來入¶
宼所在之兵可以伺便驅逐大帥持重以全取勝自¶
此彼來我往一勝一&KR0018;兵家之常不可前料即未知¶
何時復遂休息也至於清野之法則難盡事宜之際¶
<pb:KR4h0040_SBCK_044-23b>¶
不可率一境之民比户將牛馬糇糧盡入城郭蓋至¶
時或有往保山寨者或有挈家渡河者或有留人看¶
守㽵舎者或有就近入居城郭者當使人得自便方¶
保安全固不可按圖先定必令入城郭而居雖有嚴¶
令必不從也在　祖宗朝屢經北虜之擾郷民避宼¶
率亦如此願朝廷不須一一處置臣歷事　三朝¶
十年輔相官巳極品歸榮故郷萬事無不足者年¶
將七十𪧐疾在身毎思告老而去庶全始終比縁¶
聖問之及因敢一貢盡言非嫉善非求進用只以¶
自信今天下之人漸不敢以直言爲獻臣實不忍¶
<pb:KR4h0040_SBCK_044-24a>¶
&KR0018;累朝眷遇之恩猶覬狂瞽一悟聖心爲宗社之¶
盛福惟　陛下加察賜以不疑非獨老臣幸甚天¶
下幸甚¶
皇朝文鑑卷第四十四¶
<pb:KR4h0040_SBCK_044-24b>¶
<pb:KR4h0040_SBCK_044-24b>¶
# SB1_1983-156.png
