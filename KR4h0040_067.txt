# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:05.668390
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 67
#+PROPERTY: FILE SB04n0455-067皇朝文鑑-卷第六十七.
<pb:KR4h0040_SBCK_067-1a>¶
皇朝文鑑巻第六十七¶
　表¶
　　　謝南郊加恩表　王　珪¶
　　　謝　皇帝罷謁太廟表　王　珪¶
　　　謝賜生日生餼表　王　珪¶
　　　謝賜生日禮物表　王　珪¶
　　　越州謝上表　沈　文¶
　　　越州謝上表　元　絳¶
　　　謝致仕表　元　絳¶
　　　定州謝上表　吕　公著¶
<pb:KR4h0040_SBCK_067-1b>¶
　　　河陽謝上表　馮　京¶
　　　賀煕寧十年南郊禮畢大赦表¶
　　　　　　　　　　　　　　曾　鞏¶
　　　謝元豐元年歴日表　曽　鞏¶
　　　謝翰林侍讀學士表　范　鎮¶
　　　謝致仕表　范　鎮¶
　　　謝龍圖閣直學士表　宋　敏求¶
　　　安州謝上表　滕　甫¶
　　　謝澶州簽判表　程　顥¶
　　　代謝進和御詩奬諭表　强　至¶
<pb:KR4h0040_SBCK_067-2a>¶
　　　代都運趙待制謝上表　強　至¶
　　　代謝再任表　強　至¶
　　　　謝南郊加恩表　王　珪¶
奉二精之報方錯事於崇丘獵三靈之流遂均釐¶
於邇輔仰承嘉命俯惕孤衷伏念臣蚤㑹昌期進¶
聞國論器雖狹於所用志常勇於有為属修郊廟¶
之祠叨與公卿之議鳴鍾在簴獲際靈斿之娯紓¶
佩埽塗親承天步之恪曽乏秉文之助得觀繼聖¶
之能逮敷錫於鴻休復過膺於寵數論非朝允恩¶
實天隆茲蓋伏遇　皇帝陛下文輯闊希仁漸䟽¶
<pb:KR4h0040_SBCK_067-2b>¶
逖因神推惠既被　魚之豐為己掠功何勝淵谷¶
之畏尚勉殫於樸守期少謝於曲成¶
　　　　請　皇帝罷謁太廟表　王　珪¶
近嘗拜章以大慶殿將行恭謝天地之禮乞罷前¶
一日謁太廟者伏以升燎于壇旣節徂郊之禮奉璋¶
于室宜裁假廟之文俞音未回群聽猶鬱恭惟¶
尊號皇帝陛下膺純耀之烈撫休明之期蓋神勞¶
萬務則氣或盭和以徳交三靈則福亦旋感念保¶
綏於鴻業思昭謝于髙穹廼涓路寢之居以象圜¶
丘之饗粢盛芳潔璧玉華光方將陟配三后之靈¶
<pb:KR4h0040_SBCK_067-3a>¶
導迎上帝之貺茲誠爲人子者孝之盡有天下者¶
報之隆今復馳齊蹕之嚴祗太室之薦竊恐霧露¶
之氣涉于宵衣輿馬之音震乎天步則非所以承¶
祖宗之愛來邦家之休臣等冒秉化鈞獲司熙典¶
謂文之所損在于適時之變且事不敢勉誠以愛¶
君之深冀專並侑之䖍願弭先期之謁儻孚衆欲¶
是契天心¶
　　　　謝賜生日禮物生餼表　王　珪¶
詔函俯暨臺饋申頒絶衡弼之異恩動里閭之殊¶
觀伏念臣所懷蹇淺自奮羈單方少而孤每感劬¶
<pb:KR4h0040_SBCK_067-3b>¶
勞之日其生也幸得遭熙盛之朝遂以區區投老¶
之身而處赫赫具瞻之地輿圖邦政固無經遠之¶
謀式燕私門更誤養賢之禮此蓋伏遇　皇帝陛¶
下寵綏近辟丕冒庶工謂君臣同體則憂樂宜均¶
而上下相求則報施為重幣繒實篚寵已厚於¶
解衣餼廪盈庭愧有加於浮食敢不内竭朴愚之¶
守上酬奬顧之深¶
　　　　謝賜生日禮物表　王　珪¶
聖言如綍有温厚於芝函邦錫自天發光華於蔀¶
室榮踰素望愧溢常涯伏念臣以固陋之資被睿¶
<pb:KR4h0040_SBCK_067-4a>¶
神之眷廼預塵於政路復冠列於台司嵗月崢嶸¶
而屢更精力勤勞而莫　譏讒於衆口愧功烈¶
於前人逮茲苟完安有横冀載及桑蓬之序方深¶
岵屺之思念莫報於劬勞敢饕承於恩禮良金燭¶
乗嚴寶靮於天駒藻帛絢文雜華章於笥服豈繄¶
蕃庶併及衰遲此蓋伏遇　皇帝陛下敦舜孝以¶
儀民軫堯仁而冒物特厚柄臣之遇過朌御府之¶
珍交孚曲記於賤生博愛乃容於濫觴拜漢廷之¶
寵雖慙稽古之工報周雅之章願上如岡之壽¶
　　　　越州謝上表　沈　文通¶
<pb:KR4h0040_SBCK_067-4b>¶
以親為請得郡甚優越去宫庭介居江海就職之¶
始撫心弗寧伏念(本/臣)維諸生知守前緒親逄文治¶
之盛冒塵科選之榮擢躋儒林遂執史筆學不足¶
以逹治亂於顧問實難文不能以通古今於述作¶
何有誤出　聖朝之遇進登侍從之塗黽勉備官¶
逡巡待罪雖大恩未報豈敢便安其身顧私養弗¶
充不勝進退之迫輙以誠乞既茲奠居幸溢於涯¶
感無以喻此蓋伏遇　尊號皇帝陛下天地之徳¶
覆載而無所不容日月之明照臨而無所不暨故¶
臣得遂其犬馬之志安于藩翰之間况茲為州自¶
<pb:KR4h0040_SBCK_067-5a>¶
昔建國連帶數郡之廣總齊萬兵之權有可以為¶
當無所苟尚寛東顧之慮少獲萬分之心¶
　　　　越州謝上表¶
　　　　　　　懼分符　右特荷保全仰服恩¶
章惟知感涕伏念臣習知忠誼竊慕功名歴事¶
三朝行將四紀向自北垂之漕就更南粤之麾䝉¶
臨遣以丁寧敢遑安而留滯載驅長陸甫及半途¶
忽聞羽檄之音謂有龍編之警横水明光之甲得¶
自虚聲雲中赤白之囊倡為危　擾動朝聽¶
震驚况臣　守臣敢愆奔命風馳南海已久見於¶
<pb:KR4h0040_SBCK_067-5b>¶
吏民日遠長安蓋未聞於章奏仰煩宵旰咨及臣¶
鄰謂𫉬塞之急人且擇才而代戍驅車萬里虚出¶
玉闗之門乘駟一麾幸至㑹稽之邸尚兼方面彌¶
畏人言此蓋伏遇　陛下法道曲全等天丕冒以¶
臣更事緜久備歴四方之勤知臣立朝最孤迥無¶
一介之助渙然休命付𢌿价藩臣敢不訓旅以嚴¶
安民以靜庶希樂易之治仰補熙隆之時銜賜不¶
貲論生曷補¶
　　　　謝致仕表　元　絳¶
四載披誠蘄還於朝組九重垂聽申錫於詔函預¶
<pb:KR4h0040_SBCK_067-6a>¶
儲宫之備官遂家林之佚老伏念臣衣纓衰緒樗¶
櫟下材再齔而孤僅能構思未冠而仕始務代耕¶
懵儒術之逄原狃吏文之宿業歴官二世服勞四¶
方䝉上聖之誤知自東州而即召擢寘詞禁進處¶
冬官浸膺選衆之求竊貳贊元之任近藩出守遇¶
潜邸之建旄别殿追還復露門之奉席遽周嵗律¶
屢對威顔自惟癃朽之餘每循止足之戒深辭圭¶
紱冀就田廬　齒孤鳴空懷疲戀槁骸如在正欲¶
全歸仰煩睿訓之慈終竊愚衷之守不圖寵眷加¶
進榮階存東宫保養之官仍西清嚴近之職効華¶
<pb:KR4h0040_SBCK_067-6b>¶
封之祝聖佇見多男階商皓之通賔願䕶太子恩¶
隆山岳感浹肺肝此蓋伏遇　皇帝陛下大道曲¶
全至仁博施念師丹之垂老久已宣勤察衛綰之¶
無他居常遠恥越推渥渙獲保初終詫里俗而有¶
輝顧師言而至愧㝠鴻雖遠正依天㝢之函容時¶
藿未彫尚傃日華之明潤逄辰知幸之死不忘¶
　　　　定州謝上表　吕　公著¶
尸榮右府無禆廟筭之竒假守中山復當閫制之¶
重戴恩為懼䖍命以行遄届郡封恪宣條詔伏念¶
臣降才謭薄植性懦愚學術不足以稽五謀之疑¶
<pb:KR4h0040_SBCK_067-7a>¶
識慮不足以籌千里之勝特以百年舊族荷累聖¶
不貲之恩一介微軀辱上主非常之遇夤縁寵渥¶
更踐清華晚收䟽外之孤蹤擢替微㡬之要務奉¶
天光而咫尺被聖誨之丁寧謂臣世服近僚有均¶
休共戚之義察臣傍無厚援絶背公死黨之嫌曲¶
示優容俾思報效顧駑鈆之難强嗟蒲柳之易衰¶
久預材司積有妨賢之畏洊祈麾寄更圖陳力之¶
方伏遇　皇帝陛下躰虚靜以儲神極髙明而盡¶
下俯矜素悃特霈俞音惟定武之奥區據朔垂之¶
重地尚叨付委靡即弃捐仍進叙於文階且兼華¶
<pb:KR4h0040_SBCK_067-7b>¶
於祕殿併將厚意増賁舊臣况臣夙侍軒墀實司¶
樞筦凡治軍經武之要洎守塞禦戎之宜日炙睿¶
謀備觀宸斷逮茲臨遣得以遵承謹當細大必躬¶
夙宵彌勵進不敢希功而生事退不敢弛備以曠¶
官期不玷於誤知庶少酬于鴻施¶
　　　　河陽謝上表　馮　京¶
久塵右地無補聖明坐竊邇藩尚寛罪戾恩私溢¶
望愧灼兼懷伏念臣才不逮中智非經遠特逢盛¶
際再列近司擢之於尋常之中振之於顛危之下¶
便蕃異數究極寵光齪齪備員僅能寡𬨨碌碌成¶
<pb:KR4h0040_SBCK_067-8a>¶
事無足論功徒肩許國之誠靡講衛生之術曩嬰¶
疾疹殆至膏盲雖頼上醫迄存餘喘然而氣血潜¶
耗智慮早衰筋力乏於步趨耳目乖於聽覽勉從¶
職事仍歴嵗時覆餗之譏已騰衆口乞麾之請遽¶
惻上心矧惟右輔名都三城重鎮水陸皆便次舎¶
非遥食物具宜堂皇尤峻　罕經於館候訟牒¶
希至於庭除加以時雨既優宿麥滋茂盗賊屏息¶
閭里阜安不煩施為有便頥養此蓋伏遇　皇帝¶
陛下天地容覆日月照臨私臣以不報之恩諒臣¶
有可矜之理終始眷遇進退保全顧何心顔敢愛¶
<pb:KR4h0040_SBCK_067-8b>¶
軀命惟願稍加藥餌益近方書朝露未晞儻復還¶
於舊觀爝火不息誓更竭於精神¶
　　　　賀熙寧十年南郊禮畢大赦表¶
　　　　　　　　　　　　　　曽　鞏¶
人之所歸者莫如徳天之所享者在於誠其惟聖¶
王克有全美伏惟　皇帝陛下聰明稽古承繼祖¶
宗慈惠愛人撫臨邦國有徧覆并容之大度有防¶
微慎獨之小心不從遊畋不近聲色無紛華盛麗¶
之好無便辟側媚之私嵗時吉蠲以承七廟左右¶
順適以奉兩宫其功施於人效見於事則宅仁由¶
<pb:KR4h0040_SBCK_067-9a>¶
義縉紳之徒成材於學校超距蹋鞠熊羆之旅養¶
勇於營屯甌窶汚邪之収充於倉廪闗石和鈞之¶
利阜於市㕓家有豫樂之聲人無愁怨之色恊氣¶
所召休應自殊鉤陳太微星緯咸若崑崙渤澥濤¶
波不驚近則金石之音鳥獸欣躍遠則干羽之舞¶
蠻夷駿奔象齒旅於闕庭龍媒納於閑廐是謂六¶
府三事皆可以歌四海九州㒺不率俾蓋巍巍而¶
特起非瑣瑣之能闚前世議太山之封謀梁甫之¶
禪者度崇比大疇克登茲　陛下抑而不圖謙以¶
自牧以謂先后創業垂統其功莫得而名上帝隤¶
<pb:KR4h0040_SBCK_067-9b>¶
祉發祥其徳無可以稱思所以報一本於心故寅¶
畏嚴恭積之有素而齊明薫祓進而益䖍在於物¶
者不取其煩盡諸已者必求其實是以蕭光之烈¶
奏於宗祊柴燎之蒸焜於郊兆幽隱昭荅神靈顧¶
懷無疆惟休方寖昌於萬世不敢專享故敷錫於¶
群元稽參典彝定著赦令弛張從理同異稱情蠲¶
罪眚而棄瑕疵録勞能而縱逋負顯晦咸暨洪纎¶
不遺萬國之歡既交於沖漠一人之慶遂及於跂¶
蠕孚于上下之間極乎帝王之盛臣被學最舊䝉¶
恩寖深莫待甘泉之祠獨嘆周南之滯第從臣之¶
<pb:KR4h0040_SBCK_067-10a>¶
嘉頌未效薄材望屬車之清塵但馳遠思¶
　　　　謝元豐元年歴日表　曽　鞏¶
一遠闕庭十移星歴顧彫零於齒髪無報&KR0024;於毫¶
分伏惟　皇帝陛下叙大禹之九疇齊有虞之七¶
政隂陽寒暑罔不若時草木昆蟲舉皆遂性循用¶
頒正之典寵詒分土之官臣幸備守藩預聞告朔¶
去親方遠已驚嵗月之新許國雖堅更嘆功名之¶
晚惟躰在民之意庶禆及物之仁¶
　　　　謝翰林侍讀學士表　范　鎮¶
省中四禁忘誤其一苟或有犯加罪不原猥䝉貸¶
<pb:KR4h0040_SBCK_067-10b>¶
全猶藉親近内自循省以榮為憂竊以賞而受賞¶
者若固有之善賞也罰而被罰者知自取之善罰¶
也成王舉魯七百里之地以封周公周公拜於前¶
魯公拜於後而不以為泰者功所當也管仲奪伯¶
氏駢邑三百没齒無怨言者罪所宜也伏惟¶
皇帝陛下録社稷之功而賞加輔臣重書詔之失¶
而罰及學士賞所當賞罰所當罰明命一出中外聳¶
然因使天下之人曉然知先帝與子之明而群臣得¶
君之慶臣於此時死固無憾况䝉再造使之更生者¶
乎重念臣出乎遠方孤陋朴訥臣子忠義則嘗講聞¶
<pb:KR4h0040_SBCK_067-11a>¶
朝廷典章實匪練習果縁所短有玷斯猷不加蕭¶
斧之誅才換金華之職雖云薄責足警群倫且天¶
地大恩固無論報之理而氷霜素節猶有持守之¶
常願堅初心以収來効¶
　　　　謝致仕表　范　鎮¶
早衰多病得謝歸休有命自天所容如地仰銜恩¶
紀伏竊兢榮伏念臣本出孤生歴塵膴仕曽無報¶
効虚積嵗月仕宦之年已更一世遭逄之幸實事¶
三朝徒有愚忠以自信處雖曰乞身而去敢忘憂¶
國之心因叙人言上干天聽曲䝉寛貸未賜誅夷¶
<pb:KR4h0040_SBCK_067-11b>¶
得於盛明之時以遂閑適之性伏惟　皇帝陛下¶
審持賞罰而一諉於公總秉權綱而不移於下集¶
群議為耳目以除壅蔽之姦任老成為腹心以養¶
和平之福躋民富壽措國康寧臣之至情實在於¶
此¶
　　　　謝龍圖閣直學士表　宋　敏求¶
推宸扆之誤恩備禁塗之常從聞命榮抃省躬兢¶
惶伏念臣性理憃㝠局致庸近猥縁承學之舊寖¶
沐右文之風　英宗皇帝拔自書林寘於詞掖雖¶
汲黯蚤進謬旅於雋游而蕭育稀遷自安於拙分¶
<pb:KR4h0040_SBCK_067-12a>¶
一叨奬㧞星紀僅周固嘗勵翼其心靖共所守顧¶
命義以弗苟務忱恂而匪他以至陟諌臣之坡司¶
史氏之筆還儒館而塵麗正之職分使節而賛甘¶
泉之儀益忻聖旦之親逄莫匪臺家之茂選而曲¶
綏皇眷冒進榮階謂臣嘗事　先朝典右曹之¶
綸綍俾臣特陞延閣直西序之圖書撫棄迹以重¶
収帖寵名而差叙帶環申錫詔檢垂褒此蓋伏遇¶
皇帝陛下權綱大新恩斷中出均天地之平施煦¶
及陳荄回日月之餘光豐於蔀室致茲窳器亦預¶
清班敢不慎服官箴勤殫忠藴庶圖來效少報洪¶
<pb:KR4h0040_SBCK_067-12b>¶
恩¶
　　　　安州謝上表　滕　甫¶
屢致人言固宜竄殛曲䝉天造尚賜保全雖易守¶
符仍叨善地士民純秀㡬同廣魯之流風里俗驩¶
康正值元豐之樂嵗安閑事簡尸素為慙伏念臣¶
本以愚儒出逄真聖首䝉國士之遇最在衆人之¶
先便欲碎首以酬恩未知死所故嘗指心而自誓¶
惟有天知况事任既已徧更在人情寧不愛惜豈¶
有固為緩縱自取顛隮惟日月之至明亮肺肝而¶
必照矜憐舊物収置近藩而朝廷難廢於公言故¶
<pb:KR4h0040_SBCK_067-13a>¶
君父特存於大體稍從遠外終不弃捐顧臣何人¶
受恩若此此蓋伏遇　皇帝陛下神聖徧物清明¶
在躬化覃無外之封疆仁及何知之草木况臣累¶
更器使粗効愚衷眷此遺簮嘗辱提携之末譬¶
之行葦更收踐履之餘臣敢不祗奉簡書服勤吏¶
役雖桑榆之昃景將逼暮年而犬馬之微誠猶思¶
後效¶
　　　　謝澶州簽判表　程　顥¶
論議無補職業不修國有典刑罪在誅戮曲䝉宏¶
貸仰荷洪私期於糜捐莫可報謝臣性質朴魯學¶
<pb:KR4h0040_SBCK_067-13b>¶
術空虚志意粗修智識無取　陛下講圖大政博¶
謀群材過聽侍臣之言猥加風憲之任臣既遭遇¶
明聖亦思誓竭疲駑惟知直道以事君豈忍曲學¶
而阿世屢進闊疎之論愧非擊摶之才徒嘗刳瀝¶
肺肝曽無禆補毫髪既不能䋲愆紏謬固不願沽¶
直買名豈敢冐寵以居惟是奉身而退自劾之章¶
繼上闔門之請深堅天意未回憲章尚屈更奉發¶
中之詔俾分提憲之權不惟沮諍論之風亦懼廢¶
賞刑之實力形奏述恭俟誅夷此蓋伏遇　皇帝¶
陛下極天清明普日臨照洞正邪之心迹辨真僞¶
<pb:KR4h0040_SBCK_067-14a>¶
於幽微察臣忠誠恕臣狂直不忍置諸重辟投之¶
遠荒解其察視之官處以便安之地生成之賜義¶
固等於乾坤涵容之恩重更逾於山嶽臣敢不日¶
新素學力蹈所知秉心不回信道愈篤願徇小夫¶
之志不為儒者之羞或能自進於尋常庶可仰酬¶
於萬一¶
　　　　代謝進和御詩奬諭表　强　至¶
參群篇而奏御賡載非工被優詔之發中褒嘉甚¶
渥惕然拜君父之賜藏以為子孫之榮伏以書曰¶
帝庸作歌所以極道明良之意雅云臣能歸美所¶
<pb:KR4h0040_SBCK_067-14b>¶
以上酬福禄之辭惟千載一時之逄踰三王二帝¶
之際乗太平之多暇講稀闊之盛游歴寶宇以披¶
祖宗相受之文御飛帚以縱神聖有餘之學以至¶
置酒别殿賦詩中宸于時從聯咸續睿唱如臣者¶
有朴愚而植性無文采以表身自陪風憲之要司¶
都廢雅言之舊學妄抉鄙思綴成斐章大樂在前¶
發哇聲而接響太陽臨下衒爝火以交光既黷邃¶
旒若臨深谷敢謂兼容之度例形過奬之辭游聖¶
門者謂之難言矧繼堯文之後踰華衮者重夫褒¶
字矧䝉漢訓之加夫何孤臣竊此厚幸此蓋伏遇¶
<pb:KR4h0040_SBCK_067-15a>¶
尊號皇帝陛下齊徳天覆育材士倫善雖小而弗¶
遺力或矜其不逮誓竭講劘之效庶酬假朂之仁¶
　　　　代都運趙待制謝上表　强　至¶
小材而臨大計不知經畫之所從薄量以函厚恩¶
唯有忠勤而可補竊以今之北道重曰外臺邊宿¶
勁兵境控強虜嵗支洪河之備而民力幾屈所以¶
艱於賦輸地列數鎮之師而吏員益繁所以要在¶
刺舉宜擇精明彊濟之器以付轉給澄清之權若¶
臣空孱於事迂拙曏引兩川之漕近貳大農之司¶
率觕竭於愚衷訖罕通於利術敢期煩使乃委孤¶
<pb:KR4h0040_SBCK_067-15b>¶
臣此蓋　皇帝陛下廓天地之容收涓埃之細特¶
加不次之命而欲勸來者弗責己試之效而俾懷後¶
圖得不夙夜以思始終乃職豈敢顓聚歛之最以¶
上累君仁亦當拊凋殘之餘庶下蘇民瘼¶
　　　　代謝再任表　强　至¶
悃愊絫陳從欲許還於新節衰疲自力竭能勉撫¶
於舊封委寄逾隆顛隮自懼伏念臣本縁一介之¶
曲學歴被三朝之誤知自解宰鈞繼紆守紱早年¶
遇事風霜不計於殘軀晚嵗纒痾藥餌乃同於¶
常膳比引揣躬之分數裁　劇之章力丐間州少¶
<pb:KR4h0040_SBCK_067-16a>¶
安病質而恩生望外事與願違俄更西雍之帥旄¶
仍付北門之留鑰所以極陳去就仰黷聰明幸寵¶
利非事君之宜必冀寢加恩之命策疲駑雖老臣¶
可彊敢不拜再任之休訖奉俞㫖兩諧愚懇此蓋¶
伏遇　皇帝陛下至仁天冒盛徳海涵器使庶工¶
愛偏舊物雖俊傑甚衆並試有為之時而尫瘁之¶
餘惜投無用之地敢不勤宣條教兼附兵民儻溝¶
壑之未填尚乾坤之可報¶
皇朝文鑑巻第六十七¶
<pb:KR4h0040_SBCK_067-16b>¶
