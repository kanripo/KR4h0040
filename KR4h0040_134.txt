# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:08.929955
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 134
#+PROPERTY: FILE SB04n0455-134皇朝文鑑-卷第一百三十四.
<pb:KR4h0040_SBCK_134-1a>¶
皇朝文鑑卷第一百三十四¶
　祭文¶
　　　祭韓欽聖文　王　安石¶
　　　祭曾博士文　王　安石¶
　　　祭王深甫文　王　安石¶
　　　祭歐陽少師文　曾　鞏¶
　　　祭王平甫文　曾　鞏¶
　　　祭歐陽文忠公文　蘇　軾¶
　　　祭魏國韓令公文　蘇　軾¶
　　　祭任師中文　蘇　軾¶
<pb:KR4h0040_SBCK_134-1b>¶
　　　黄州再祭文與可文　蘇　軾¶
　　　祭范蜀公文　蘇　軾¶
　　　祭歐陽文忠公夫人文　蘇　軾¶
　　　潁州祭歐陽文忠公文　蘇　軾¶
　　　祭滕大夫母楊夫人文　蘇　軾¶
　　　祭柳仲遠文二首　蘇　軾¶
　　　再祭亡兄端明文　蘇　轍¶
　　　爲家君祭吕申公文　程　頥¶
　　　祭知命弟文　黄　庭堅¶
　　　祭彭江州文　曾　肇¶
<pb:KR4h0040_SBCK_134-2a>¶
　　　代范樞密祭温公文　曽　肇¶
　　　代祭劉貢父文　曽　肇¶
　　　祭張生文　張　舜民¶
　　　祭王樞密文　張　舜民¶
　　　祭范忠宣公文　陳　瓘¶
　　　祭吕申公文　鄒　浩¶
　　　祭王和甫文　田　晝¶
　　　祭范德孺文　畢　仲游¶
　　　祭陳了翁文　游　酢¶
　　　祭程伊川文　張　繹¶
<pb:KR4h0040_SBCK_134-2b>¶
　　　祭鄭庭誨文　毛　滂¶
　　　　祭韓欽聖文　王　安石¶
嗟爲君&KR0006;&KR0022;之特目揚秀&KR0006;顔髪澤紛百家&KR0006;並¶
渉超獨懐&KR0006;道徳博蕩蕩&KR0006;無畛寛恂恂&KR0006;莫逆¶
出當官&KR0006;發論使權彊&KR0006;累息年何尤&KR0006;止此禄¶
不多&KR0006;誰嗇具壷觴&KR0006;酹哭攀䘮車&KR0006;啓夕豈獨¶
愁&KR0006;吾僚隱多聞&KR0006;諒直顧笑語&KR0006;巳矣冀來嘉¶
&KR0006;䰟&KR0334;¶
　　　　祭曽博士文　王　安石¶
嗚呼公以罪廢實以不幸卒困以天亦惟其命命¶
<pb:KR4h0040_SBCK_134-3a>¶
與才違人實知之名之不幸知者爲誰公之閭里¶
宗親黨友知公之名於實無有嗚呼公初公志如¶
何孰云不諧而厄孔多地大天穹有時而毁星日¶
脫敗山傾谷圯人居其間萬物一偏固有窮通丗¶
數之然至其壽天尚何憂喜要之百年一蛻以死¶
方其生時窘若囚拘其死以歸混合空虚以生易¶
死死者不析唯其不見生者之悲公今有子能隆¶
公後惟彼生者可無甚悼嗟理則然其情難忘哭¶
泣馳辭徃侑奠觴¶
　　　　祭王深甫文　王　安石¶
<pb:KR4h0040_SBCK_134-3b>¶
嗟嗟深甫眞棄我而先乎孰謂深甫之壯以死而¶
吾可以長年乎雖吾昔日執子之手歸言子之所¶
爲實受命于吾母曰如此人乃與爲友吾母知子¶
過於予初終子成德多吾不如嗚呼天乎既喪吾¶
母又奪吾友雖不即死吾何能乆搏胷一慟心摧¶
志朽泣涕爲文以薦食酒嗟嗟深甫子尚知否¶
　　　　祭歐陽少師文　曽　鞏¶
惟公學爲儒宗材不丗出文章逸發醇深炳蔚體¶
備韓馬思兼莊屈埀光簡編焯若星日絶去刀尺¶
渾然天質辭窮卷盡含意未卒讀者心醒開&KR0041;愈¶
<pb:KR4h0040_SBCK_134-4a>¶
疾當代一人顧無儔匹諌垣抗議氣震回遹皷行¶
無前䟦㚄非恤丗僞難勝孤堅竟窒紫㣲玉堂獨¶
當大筆二典三謨生明藏室頓挫彌厲誠純志壹¶
斟酌損益論思得失經體慮萌沃心造膝帝曰汝¶
賢引登輔弼公在廟堂尊明道術清靜簡易仁民¶
愛物斂不煩苛令無迫猝棲置木索里安户逸櫝¶
斂兵革天清地謐日進昌言從容宻勿開建國本¶
情忠力悉卯未之歳龍駕飊欻再拯大艱垂紳秉¶
笏乾坤正位上下有秩功被社稷等夷召畢公在¶
廟堂緫持紀律一用公直兩忘猜昵不挾朋比不¶
<pb:KR4h0040_SBCK_134-4b>¶
虞訕嫉獨立不回其剛仡仡愛養人材奬成誘掖¶
甄抜寒素振興滯屈以爲己任無有廢咈維公平¶
生愷悌忠實内外洞澈初終若一年始六十懇辭¶
冕黻連章累歳乃俞所乞放意丘樊脫遺羈&KR0919;沉¶
浸圖史左右琴瑟氣志浩然不陋蓬蓽意謂百齡¶
重休累吉還斡鼎軸贊微計宻云胡傾殂憗遺則¶
弗聞訃失聲眥淚横溢戇冥不敏早蒙振㧞言繇¶
公誨行繇公率戴徳不酬懷情獨鬱西望轜車莫¶
持紖紼維公犖犖徳義譔述爲後丗法終天不没¶
託辭叙心曷能髣髴嗚呼哀哉¶
<pb:KR4h0040_SBCK_134-5a>¶
　　　　祭王平甫文　曽　鞏¶
嗚呼平甫決江河不足以爲子之髙談雄辯吞雲¶
夢不足以爲子之博聞强記至若操紙爲文落筆¶
千字徜徉恣肆如不可窮祕恠恍惚亦莫之係皆¶
足以髙視古今桀出倫類而況好學不倦垂老愈¶
專自信獨立在約彌厲而志屈於不伸材窮於不¶
試人皆待子以將昌神胡速子於長逝嗚呼平甫¶
余昔相逢我壯子稚間託婚姻相期道義毎心服¶
於超軼亦情親於樂易何堂堂而山立忽泯泯而¶
&KR3631;駚計皎皎而猶疑淚汍汍而莫制聊寓薦於一¶
<pb:KR4h0040_SBCK_134-5b>¶
觴纂斯言而見意¶
　　　　祭歐陽文忠公文　蘇　軾¶
嗚呼哀哉公之生於丗六十有六年民有父母國¶
有蓍&KR0027;斯文有傳學者有師君子有所恃而不恐¶
小人有所畏而不爲譬如大川喬嶽不見其運動¶
而功利之及於物者蓋不可以數計而周知今公¶
之没也赤子無所仰庇朝廷無所稽疑斯文化爲¶
異端而學者至於用夷君子以爲無與爲善而小¶
人沛然自以爲得時譬如深淵大澤龍亡而虎逝¶
則變恠雜出舞鰌鱓而號狐狸昔公之未用也天下¶
<pb:KR4h0040_SBCK_134-6a>¶
以爲病而其旣用也則又以爲遲及其釋位而去¶
也莫不冀其復用至其請老而歸也莫不惆悵失¶
望而猶庶幾於萬一者幸公之未衰孰謂公無復¶
有意於斯丗也奄一去而莫予追豈厭丗溷濁絜¶
身而逝乎將民之無禄而天莫之遺昔我先君懷¶
寶遁丗非公則莫能致而不肖無狀因縁出入受¶
教於門下者十有六年於兹聞公之喪義當匍匐¶
徃救而懷禄不去愧古人以忸怩緘詞千里以寓¶
一哀而已矣蓋上以爲天下慟而下以哭吾私嗚¶
呼哀哉¶
<pb:KR4h0040_SBCK_134-6b>¶
　　　　祭魏國韓令公文　蘇　軾¶
天生元聖必作之配有　司之不約而㑹旣生堯¶
舜禹稷自至　仁宗龍升公舉進士妙齡秀發秉¶
筆入侍公於是時仲舒賈誼方將登庸盜起西夏¶
四方騷然帝用不赦授公鈇&KR0207;徃督西旅公於是¶
時方叔召虎入賛兵政出殿大&KR0022;恩威並行春雨¶
秋霜兵練民安四夷屈降公於是時臨淮汾陽帝¶
在明堂欲行王政羣后奏功罔厎于成召自北方¶
付之樞衡公於是時蕭曹魏邴二帝山陵天下悸¶
忷呼吸之閒有雷有風有存有亡有兵有戎公於¶
<pb:KR4h0040_SBCK_134-7a>¶
是時伊尹周公功成而退三鎭偃息天下嗷然曷¶
日而復畢公在外心在王室房公且死征遼是䘏¶
嗚呼哀哉六月甲寅人之無禄喪我宗臣我有&KR0058;¶
民誰與教之我有子孫誰與保之巍巍堂堂寧復¶
有之公之云亡我無日矣慟哭涕流何嗟及矣昔¶
我先子没于東京公爲二詩以祖其行文追典誥¶
論極皇王公言一出孰敢改評施及不肖待以國¶
士非我自知公實見謂父子昆弟並出公門公不¶
責報我豈懷恩惟此涕泣實哀斯人有肉在爼有¶
酒在樽公歸在天寧聞我言嗚呼哀哉¶
<pb:KR4h0040_SBCK_134-7b>¶
　　　　祭任師中文　蘇　軾¶
允義大夫維蜀之珍詩之老成易之丈人去我十¶
年其德日新庶一見之遽没元身惟慥與軾匪友¶
則親自丙以降昔惟州民旅哭于庭惻焉酸辛禍¶
福之來孰知其因自壽自夭自屈自信天莫爲之¶
矧凡&KR0017;神生榮死哀自昔所難持此令名歸于九¶
原¶
　　　　黃州再祭文與可文　蘇　軾¶
嗚呼哀哉我官于岐實始識君方口秀眉忠信而¶
文志氣方剛談詞如雲一别五年君譽日聞道德¶
<pb:KR4h0040_SBCK_134-8a>¶
爲膏以自濯薰藝學之多蔚如秋蕡脫口成章粲¶
莫可耘馳騁百家錯落紛紜使我羞歎筆硯爲焚¶
再見京師黙無所云杳&KR0006;清深落其華芬昔蓺我¶
黍今熟其饙啜漓歌呼得淳而醺天力自然不施¶
膠筋坐了萬事氣回三軍&KR0015;我皇皇獨違垢紛俯¶
仰三州眷戀桑枌仁施草木信及麋麕昂然來歸¶
獨立無羣俛焉復去初無戚欣大哉死生悽愴蒿¶
焄君没談&KR0015;大鈞徒勤喪之西歸我竄江濆何以¶
薦君採江之芹相彼日月有朝必曛我在茫茫凡¶
幾合分盡此一觴歸安于墳嗚呼哀哉¶
<pb:KR4h0040_SBCK_134-8b>¶
　　　　祭范蜀公文　蘇　軾¶
嗚呼　仁宗在位四十二年畦而種之有得皆賢¶
旣歷三丗悉爲名臣今如晨星存者幾人孰如我¶
公碩大光明導日而昇燦焉長庚死生契闊公獨¶
壽考天實耆之以殿諸老二聖嗣位仁義是施公¶
昔所言略行無遺維樂未和公寢不寧樂成而薨¶
公徃則瞑凡百君子願公無極胡不萬年以重王¶
國責難之忠愛莫助之嗟我後來誰復似之吾先¶
君子秉徳不耀與公弟兄一日之少窮達不齊歡¶
則無間豈以閭里忠義則然先君之終公時在陳¶
<pb:KR4h0040_SBCK_134-9a>¶
有夢告行晨起訃聞先友盡矣我亦白髮聞公之¶
喪方食哽咽堂堂我公豈其云亡望公凛然猶舉¶
我觴¶
　　　　祭歐陽文忠公夫人文　蘇　軾¶
嗚呼文忠之薨十有八年士無所歸散而自賢我¶
是用懼日登師門既友諸子入拜夫人望之愀然¶
有穆其言簡肅之肅文忠之文雖無老成典刑則¶
存何以嗣之使丗不忘諸子惟迨好學而剛夫人¶
實使兄弟吾孫徼福文忠及我先君出守東南徃¶
違其顔病不能見卒以訃聞自歛及葬餽奠莫親¶
<pb:KR4h0040_SBCK_134-9b>¶
匪愧于今有靦昔人寓詞千里侑此一樽¶
　　　　潁州祭歐陽文忠公文　蘇　軾¶
嗚呼軾自齠齕以學爲嬉童子何知謂公我師晝¶
誦其文夜夢見之十有五年乃克見公公爲拊掌¶
歡笑改容此我輩人餘子莫羣我老將休付子斯¶
文&KR0298;拜稽首過矣公言雖知其過不敢不勉契闊¶
艱難見公汝隂多士方譁而我獨南公曰子來實¶
獲我心我所謂文必與道俱見利而遷則非我徒¶
又拜稽首有死無易公雖云亡言如皎日元祐之¶
初起自南遷叔季在朝如見公顔入拜夫人羅列¶
<pb:KR4h0040_SBCK_134-10a>¶
諸孫敢以中子請婚叔氏夫人曰然師友之義凡¶
二十年再升公堂深衣廟門垂涕失聲白髮蒼顔¶
復見潁人潁人思公曰此門生雖無以報不辱其¶
門清潁洋洋東注于淮我懷先生豈有涯哉¶
　　　　祭滕大夫母楊夫人文　蘇　軾¶
嗚呼士盛慶曆如漢武宣用兵西方故西多賢惟¶
時滕公實顯于西文武殿&KR0022;尹范是齊功名不終¶
有命有義我時童子知爲公喟四十餘年墓木十¶
圍乃識其子傾蓋不疑忠厚且文前人是似秉心¶
平反慈訓則爾仰止徳人如岡如陵升堂而拜猶¶
<pb:KR4h0040_SBCK_134-10b>¶
愧未能豈其微疾一慟永已胡不百年以慰其子¶
壽禄在天考終非亡鵲巢之應子孫其昌¶
　　　　祭柳仲逺文二首　蘇　軾¶
嗚呼哀哉我生多故愈老愈艱親朋幾人曰代日¶
遷逝者如風訃來逾年一慟海徼摧胷破肝痛我¶
令妺天獨與賢徳如召南壽甫見孫矧我仲逺孝¶
友㳟温天若成之從政有聞富以學術又昌以言¶
乆而不試理豈其然﨑嶇有求凡以爲親雖不負¶
米實勞且懃知止于此不如歸閑哀我&KR0012;甥生如¶
内顔銜痛逺訴誰撫誰存逝者已矣存者何&KR0072;慎¶
<pb:KR4h0040_SBCK_134-11a>¶
勿致毁以全汝門以慰我仲逺永歸之䰟嗚呼哀哉¶
我厄于南天降罪疾方之古人百死有溢天不¶
我亡亡其朋戚如柳氏妺夫婦連璧云何兩逝不¶
憗遺一我歸自南宿草再易哭墮其目泉壤咫尺¶
閎也有立氣貫金石我窮且老似舅何益易其墓¶
側可置萬室天定勝人此語其必¶
　　　　再祭亡兄端明文　蘇　轍¶
嗚呼惟我與兄出處昔同㓜學無師先君是從遊¶
戲圖書寤寐其中曰予二人要如是終後迫寒飢¶
出仕于時郷舉制䇿並驅而馳猖狂妄行誤爲丗¶
<pb:KR4h0040_SBCK_134-11b>¶
羈始以是得終以失之兄遷于黃我竄于筠流落¶
空山友其野人命不自知還復簮紳俛仰幾何寵¶
禄遄臻欲去未遑禍來盈門大庾之東漲海之南¶
&KR0058;蜒雜居非人所堪瘴起襲帷颶來掀簷臥不得¶
寐食不暇甘如是七年雷雨一覃兄歸晉陵我還¶
潁川願一見之乃有不然瘴暑相尋醫不能痊嗟¶
兄與我再起再顚未嘗不同今乃獨先嗚呼我兄¶
而止斯耶昔始宦遊誦韋氏時夜雨對床後勿有¶
違進不知退踐此禍機欲復斯言而天奪之先壟¶
在西老泉之山歸骨其旁自昔有言勢不克從夫¶
<pb:KR4h0040_SBCK_134-12a>¶
豈不懷地雖郟鄏山曰峨眉天實命之豈人也哉¶
我寓此&KR0022;有田一廛子孫安之殆不復遷兄來自¶
西於是盤&KR0074;卜告孟秋歸于其阡潁川有蘇肇自¶
兄先¶
　　　　爲家君祭吕申公文　程　頥¶
嗚呼公稟則異得天之粹遘兹昌辰出爲嘉瑞生¶
而冨貴處之無累㓜而聦明充之能至學旣知眞¶
仕則爲道出入屢更險夷一操二聖臨御人望是¶
從起藩入輔命相&KR0125;公平日視公靜黙恂恂國論¶
所斷一言萬鈞謂公無位位爲相臣謂公得志志¶
<pb:KR4h0040_SBCK_134-12b>¶
存未伸然公心如權衡所以無間言於率土德如¶
山嶽所以致敬心於人主從容語黙之間人孰量¶
其所補胡上天之不弔不一老之憗遺淵水無涯¶
將孰求於攸濟百身莫贖爲有識之同悲嗚呼哀¶
哉羸老餘生辱知有素二男論忘勢之交不偶無¶
酬知之路阻臨穴以伸哀姑託文而披露想英靈¶
&KR0006;如在監丹誠而來顧¶
　　　　祭知命弟文　黃　庭堅¶
君殁荆州我在萬里殁後四月始聞訃音旣無&KR0012;¶
惸恃有兄弟天旣喪我君不能年自我哭君頭髮¶
<pb:KR4h0040_SBCK_134-13a>¶
盡白英風豪氣窘此一棺拊棺長號殆無生意公¶
私之計身有所縻旣難以歸舟車可慮乃得吉卜¶
旅殯僧坊雖逺至親理則安宴無驚無恐扶將上¶
轝絶慟一觴君其尚饗¶
　　　　祭彭江州文　曽　肇¶
嗚呼器資忽不見其安之乎孰爲天生斯人而止¶
於斯乎人固忌子之獨立天亦責子之不詭隨乎¶
不然何以壽不躋於六十位不過四品卒泯黙而¶
無施乎嗚呼器資凡丗可貴學問文章言語政事¶
有一于兹足髙士類而況居今行古蹈義依仁衆¶
<pb:KR4h0040_SBCK_134-13b>¶
人所趨而視若無有舉丗所背而仔肩以身檻¶
穽當前而不避曽何得喪之足云此固聖賢之¶
自任豈止度越於時人至若孝友著於閨門信¶
義行於郷閈處榮悴而無虧臨死生而不亂可¶
謂内外全徳始終一貫實橫流之砥柱宜大厦¶
之棟幹奈何道未行於當丗福未及於生靈忽飄¶
流於下國遂夭閼於脩齡去此昭昭即彼冥冥有¶
志不就銜恨泉扄惟自立之卓偉亘萬丗如日星¶
彼一時之苟得譬熠燿之與長庚嗚呼器資末俗¶
陵遲朋友道熄許與之分切瑳之益衆皆訑訑子¶
<pb:KR4h0040_SBCK_134-14a>¶
獨汲汲我生昏愚與丗殊適惟子好我論心莫逆¶
我先我後子爲羽翼我有過咎子爲藥石子今云¶
亡有善詐責豈無他人莫如子直嗚呼器資念者¶
太學相從之初綢繆繾綣二十年餘中閒省闥並¶
典贊書出入風議惟予子俱子如飛黃豈受&KR0919;拘¶
有言不用去不須&KR0119;我亦遭讒自請州符跡有乖¶
隔心焉弗殊去歳京城子留我北中情莫宣相視¶
黙黙我行未幾子亦南遷敦云契闊曽不經年尺¶
書未達已隔終天寢門一慟有淚如泉嗚呼器資¶
子訃之來我適罪逐相念平生了然在目匍匐欲¶
<pb:KR4h0040_SBCK_134-14b>¶
徃身有羈束千里寓辭以代號哭¶
　　　　代范樞密祭温公文　張　耒¶
嗚呼天祚有&KR0022;&KR0140;之元&KR0027;篤生我公爲丗父師夷¶
齊之清淵騫之德子産之惠叔向之直人擅其一¶
足以成名公兼衆德乾乾不寧九流百家金匱石¶
室鈎索沉隱裁其失得根抵治亂經綸皇極作爲¶
文章有書秩秩玄圭大裘望之肅然冬&KR0665;夏冰赴¶
者爭先仁英兩朝鍠鍠厥聲國有正人折姦于萌¶
荏染柔木求直於繩我公盡規君心則寧烈烈神¶
考體貌有德公獻有可巖巖翼翼言有未用不敢¶
<pb:KR4h0040_SBCK_134-15a>¶
受爵深衣幅巾歸休於洛公則休矣四方顒顒君¶
子野人洎于它&KR0022;聞風懷歸于父于兄天施不齊¶
或怨寒暑公獨何施四海一譽元豐末年國有大¶
事穆穆文母宥我神嗣爰立作相媚于神人我公¶
在庭其重萬鈞士賀于朝民歌于廛農慶於野兵¶
休於邊燠爾慄寒養其飢孱無痏于飢無休于田¶
培其本根枝葉則茂豈曰我作憲章惟舊於赫聖¶
考左右上帝休公于家實遺聖子卷耳思賢夙夜¶
周京不惑不疑成此太平公之去來人之戚嬉人¶
之戚嬉帝之從違豈人事耶天實爲之純仁不才¶
<pb:KR4h0040_SBCK_134-15b>¶
辱公之深人之相知貴相知心惟公我知洞達表¶
裏采其所長謂或可使申結義好丘山不移匪我¶
則然公實取之泚泚清洛獨樂之園嘉華春敷脩¶
竹夏寒清酌脩然我招我從琅琅嘉言有銘在躬¶
朝偶之人備位樞機入與國論獲親風親六七年¶
閒爲益不貲私祈白首從公以歸憂勞傷生公旣¶
遘疾庶幾有瘳卒相王室國祠旣誓公以喪聞我¶
心之悲不獲至門入哭于室公旣大斂終天之情¶
不一見面人生有死如旦夜耳曽子將没知免而¶
喜公身旣脩公志旣畢旣壽令終無有其失有如¶
<pb:KR4h0040_SBCK_134-16a>¶
公者古今萬一任重道逺稅駕兹日庶幾念此以¶
紓我悲猶有&KR0017;神實聞我辭¶
　　　　代祭劉貢甫文　張　耒¶
嗚呼子之強學博敏超絕一丗肇自載籍孔墨百¶
氏太史所録俚問野記延及荒外隂陽&KR0017;神細大¶
萬殊一載以身下至律令老吏所疑故事舊章在¶
廷不知有問於子歸如得師直貫傍穿水決矢飛¶
一時書林衆俊並馳滿堂賢豪視子麈揮逸足竒¶
毛不受絏羈擯守列郡吏民畏思治盜宛朐不事¶
誅斬他嚴見欺子愛不犯中斥于南人憂子怡歸¶
<pb:KR4h0040_SBCK_134-16b>¶
來白首晚職訓詞子之來歸亦旣疾病惟其精明¶
猶足以永誰云如子竟止斯耶國失君子善人之¶
嗟方其盛時弛不得張亦旣有遭而蠱其強誰與¶
子仇敗子百丗雖然今日竟何有亡惟我與君同¶
年進士申以婚媾兼恩與義平生笑談樽席安喜¶
其當在耶臨此酒胾¶
　　　　祭張生文　張　舜民¶
嗚呼學者所以去郷里離父母妻子甘淡薄盡勤¶
勞繼晝夜而不息者知患其道之不至而不患乎¶
身之不安也身安可以學道知愛其道以亡其身¶
<pb:KR4h0040_SBCK_134-17a>¶
亦蔽之深者也而吾子旣死矣其知之乎否耶然¶
諌諍之臣死於朝廷疆埸之臣死於敵國吾子死¶
於庠序其志一也有雖凶而無咎者吾子之謂乎¶
嗚呼吾子年猶未壯敏而好學死乎數千里之外¶
母老而失所養妻寡而失其依晚節末路委爲窮¶
人天道固如何哉是可悲也已¶
　　　　祭王樞密文　張　舜民¶
夫物有自小而致大積卑而致髙唯豫章之材數¶
年而過百尺騏驥之足一日而馳千里黃河發源¶
而注海太華抜地而參天與夫命丗之英特起之¶
<pb:KR4h0040_SBCK_134-17b>¶
士布衣負公輔之望小官藴廊廟之器一旦遭時¶
遇主建功立業奸邪望風而屏息賢者引類而彚¶
征朝廷以之治安禮樂由是興起則豈特豫章騏¶
驥黃河太華之比也其公之謂乎唯公少而居家¶
則膺令名長而出任則有公望乗時設施自州縣¶
之卑數年之閒致位二府危言大節&KR0719;動天下之¶
耳目明而可見者著以爲甲令隱而不露者杜患¶
於未形披榛攘棘正路廣開大奸雄懟束手竄身¶
歴觀先丗以來固有以兵武而克禍亂定䇿而安¶
&KR0022;家者率皆塗炭驅除糜爛而後止曽未若雍容¶
<pb:KR4h0040_SBCK_134-18a>¶
於簾箔之前啓廸於方幅之内興利除害如醫者¶
以毫芒之鍼刀圭之藥愈膏肓沉惙之疾不知其¶
工妙之端也宜其天下爲之矚目二聖謂之有功¶
孟子自謂放&KR0075;辭詎詖行以承三聖程公之力較¶
公之才固不在孟子之下然才髙則多嫉位隆則¶
招殃曽不旋踵讒言遽興未及中年百疾交作二¶
聖方隆之眷而有云亡之嘆八十待養之親而嬰¶
哭子之情善人堂堂擯死略盡爲國家者將何賴¶
焉始猶疑之人事今日乃知夭㭬自天復何言哉¶
嗚呼公之存不能共致其力公之殁不能一哭其¶
<pb:KR4h0040_SBCK_134-18b>¶
門徒然予知有愧古昔遣詞揮淚靈乎歆哉¶
　　　　祭范忠宣公文　陳　瓘¶
昔文正公在　仁祖時忠於謀國衆正所依心虚¶
而明照了不疑先事而慮告如蓍&KR0027;兩遭勑榜益¶
奮不移外禦元昊數蹈禍機國勢旣安奚恤我危¶
考公行事允也似之安不擇地難不敢辭至於言¶
兵則曰不知豈曰爲異各遵其時不述其跡是乃¶
無違三年遽改生事者誰蔡相南行公獨救之一¶
勝一復其兆在兹公可以黙又進忱辭人亦有言¶
公爾忘私孰能臨義捨安取危一斥四年盲廢始¶
<pb:KR4h0040_SBCK_134-19a>¶
歸天子哀憐拜命涕洟其心不盲意有所施人願¶
公留爲帝龍䕫病不能對人所嘆咨天子曰吁疾¶
尚可爲&KR0236;以上劑臨遣國醫丁寧訓飭速療勿遲¶
云何不淑竟止於斯嗚呼哀哉公果已矣舉丗思¶
公公不來矣人之於公有合有睽聞公之殁睽者¶
亦悲情隔生死公論乃出悲公之人始自今日臨¶
終不昧忍死有述小其一身大我王室置小恤大¶
自初訖終可使聞者勸而作忠太宗征遼喬死不¶
忘公之所慮奚獨一方願惜生靈願合朋黨願爲¶
宣仁一洗誣謗願正其事願辨其人願以中道行¶
<pb:KR4h0040_SBCK_134-19b>¶
帝之仁嗚呼哀哉言惟心聲孰無此聲孰有此誠¶
神器雖大如人之形愛養胃氣可以保生陽明之¶
經徧於四體呼吸之間無有不差左絡連右首脉¶
應趾中經流行寧有定位彼執一者棄異取同異¶
我曰偏同我曰中語各有心心各有物孰能審是¶
而不彼恤公獨有言繼者誰乎公薨我悲豈縁葭¶
莩公昔南遷我在北陲側身以望心徃從之及公¶
之還我有言責陳留雖近欲徃不得平生想慕獨¶
未識公見公之心何必形容文正殁後公又亡矣¶
仲季方興公復有子其門益大其道益光公可無¶
<pb:KR4h0040_SBCK_134-20a>¶
憾我亦奚傷¶
　　　　祭吕申公文　鄒　浩¶
天祐上主篤生我公來對休運爲今人鴻面槐執¶
璧啓心而恭衆方窘迫公獨從容爰有因革論起¶
如蠭公徐一言翕然以從事已而黙終日斂躬若¶
無所與莫測胷中但見百官上下以功但見四夷¶
車書以同但見田野年榖以豐流離者復憔悴者¶
充白顚黃馘端若兒童爰&KR0015;爰語涵泳時雍朝廷¶
益尊勲業益隆殊尤俊偉益振家風人亦有言孰¶
不薦紳維公秉國始爲有臣人亦有言孰不是似¶
<pb:KR4h0040_SBCK_134-20b>¶
維公肯構始爲有子竊惟公初信非凡人情不聲¶
色學不空文西山之清孟軻之醇德盛行髙孰與¶
擬倫如古寶器如時慶雲丗獲覩者倍萬懽忻所¶
以施設如前所陳公昔去位君子怛傷比登三事¶
交賀壷觴宜其昊夭俾壽而康曷爲不仁禍降非¶
常兩楹入夢中台坼光歳值龍蛇遽爾云亡嶪岌¶
大厦摧其棟梁爰自二聖逺極八荒知與不知失¶
聲霑裳顧如某者頃在廣陵辱公青眼收之門庭¶
豈徒應格薦其姓名每及人物猥賜題評遂令踈¶
賤聞于公卿重念參侍屏息人後未嘗請閒敢祈¶
<pb:KR4h0040_SBCK_134-21a>¶
公售爾來日月不爲不乆文章工乎問學正不公¶
竟不問不考其有若爲憐之乆而益厚仰惟此恩¶
山嶽在首吉卜伊邇將舉神匶義當捨官躬設雞¶
酒願莫之遂視古則醜寓兹一奠以昭不苟公&KR0016;¶
箕尾寧來欽受¶
　　　　祭王和甫文　田　晝¶
惟公心符於跡實稱其名包含藴蓄見於力行頃¶
在并府參訂機務韓侯于宣城彼西土發民四萬¶
以踵其武將臣依違莫敢或牾公曰不然深入賊¶
所師干之用兹亦焉取振旅言旋書可挿羽母空¶
<pb:KR4h0040_SBCK_134-21b>¶
我師秖以餌虜我言有成帝用嘉止陟於陪屬亦¶
旣顯仕士有險膚寘人危機媢彼技能掇於文詞¶
童譍孺㗻羣舌毛起公獨營之卒免於死明明天¶
子從諌如流爰屬星變直言是求敢謂臣隣不臧¶
其謀厚斂竭作變則有由擢尹王畿剖煩折微游¶
刃砉騞風颲霆飛曽未百日狴犴告空夷人駭觀¶
&KR0022;史奏公遺書上變蔓延無辜公摘其姦弭於須¶
&KR0119;丘封萬計終以不徙請師文王掩骼埋&KR1990;乃發¶
蒐慝乃治強梗貴幸側目權豪斂衽遂躋丞轄天¶
子是毗正人所&KR0029;細民所腓有夏多罪天命徂征¶
<pb:KR4h0040_SBCK_134-22a>¶
䑕奔鳥竄師老于行　皇帝震怒載整其旅簡期¶
授材恢我疆圉内焉卿士噤不一語外焉方鎭則¶
惟所舉公力如虎公乃有陳豈不來威眷此下民¶
皇帝曰都汝惟可信一言罷師天子神聖其惠伊¶
何曰蠲其逋其恕伊何曰緩其獄忠烈允著仁風¶
載穆孰是勲庸而不公屬法吏沾沾吹毛刻骨陵¶
藉衣冠狐㲰豕突有如公者致於彈文竟坐婪墨¶
廢其終身粤儁在下實公貽恥勿俾堙沉式榖以¶
位孅佞截截心折膽落嫉公居中肆是讒謞出領¶
大邦曰昇與青周旋楊雍晚殿于并政尚寛大存¶
<pb:KR4h0040_SBCK_134-22b>¶
鰥弔惸肆靖我境其隠如城公在帷幄恩威延延¶
彼蠢者羌毋敢犯邊施及卒伍以至降虜祝公百¶
年稽顙蹈舞胡爲遇疾奄見殂殁疇昔起之以定¶
王國於皇聖君誰適謀矣哲人云亡梁木隳矣蚩¶
蚩之甿靡所依矣街祭巷泣嗟何及矣維昔不肖¶
徃官江濆龍褰鳳翥始見偉人平生知已丗無擬¶
倫執手上堂得於逡巡匪惟知之抑又存之保釐¶
我躬燕及其私自時契闊亦復流離川塗阻越夢¶
寐懷思旌斾北來言適大鹵迎拜霍丘&KR0015;言如故¶
恩斯閔斯公意愈隆引寘幕府獻醻從容謂公壽¶
<pb:KR4h0040_SBCK_134-23a>¶
康歸相天子乃今冥冥聲采頓委大明在上品物¶
在下巍巍堂堂遽即長夜我心傷悲公葬有期念¶
非古人懷禄在兹旒車髣髴與公永違致彼薄奠¶
有愧公知嗚呼哀哉¶
　　　　祭范德孺文　畢　仲游¶
曩嵗識公靈武之城公貌旣偉公氣亦英黃河澣¶
海間關共行公矜我戇我知公誠遂同夷險期以¶
死生其後公顯鏗鍧有聲旣顯而貴隱然大名帥¶
慶帥延帥熈帥并武夫悍卒怖若雷霆軍師老將¶
心服其寧屬　聽命甘從使令四路十年不知有¶
<pb:KR4h0040_SBCK_134-23b>¶
兵及公尹洛以嚴輔明下教旣悉擿伏亦精洛城¶
萬室千里爲畇家家畏公如公是隣宿姦巨猾䰟¶
褫&KR0334;淪擊斷取捨莫知其因遂皆斂手以公爲神¶
凡人之情僥倖苟得公獨裁之如穴被塞凡人之¶
情好寛喜逸公獨檢之規矩繩墨宜其不懌而以¶
爲病乃獨懐公式歌且詠豈其施設逺而難窺人¶
樂其大而忘其私不然則公不足爲竒矧公門戸¶
奕丗顯榮太師爲父相轄爲兄公又崛起岌嶪崢¶
嶸宜繼三人秉國之成而公一廢十有八齡公廢¶
于家匪公匪卿二邊&KR0029;重猶如長城人言公復士¶
<pb:KR4h0040_SBCK_134-24a>¶
夫倐興人言公用夷虜震驚公復之日萬耳皆傾¶
復未之用而公已薨嗚呼哀哉吉人今䘮矣胷中¶
之竒包而徃矣威名氣像豈可爲矣予永小生將¶
何依矣慟哭于野出相送矣追念平昔恍如夢矣¶
嗚呼哀哉¶
　　　　祭陳了翁文　游　酢¶
嗚呼陳公萬夫之傑大虚無塵心凝知徹經綸大¶
猷如挈裘領灼知幾先眇綿作昞慮逺而知者疑¶
言危而弱者警蓍&KR0027;有稽可觀而省嗚呼陳公知¶
事道而已不知鼎鑊之臨其顚也知徇國而已不¶
<pb:KR4h0040_SBCK_134-24b>¶
知䧟穽之橫其前也阨之白首而氣愈和蹙之死¶
地而志愈堅處約彌乆妻孥&KR0073;然畎畮念忠頂踵¶
利物人疑其爲墨平生拯飢任重一身吾知其爲¶
稷行道之人聞者心惻意者天將降之大任而空乏¶
其身耶意者吾君將追念其篤誠發獨斷而收之¶
以澤斯民耶嗚呼孰謂流離川途邅迴萬狀而淪¶
於淮楚之濵耶嗚呼孰謂謀可以託心膂力可以¶
任股肱而志願卒不伸耶浩浩元精慘不知其因耶¶
歳首之書後訃而達執書一慟骨驚心折嗚呼陳¶
公蓋將有哲人能盡知而賢之有志士能慷慨而¶
<pb:KR4h0040_SBCK_134-25a>¶
言之有仁人能經紀其家而存之有良史能具載¶
其實而傳之區區鄙詞曷足以涉其流而泝其源¶
乎寓奠一觴聊薦悃愊東望傷懷淚落橫臆¶
　　　　祭程伊川文　張　繹¶
嗚呼利害生于身禮義根于心伊　此心䘮于利¶
害而禮義以爲虚也故先生踽踽獨行於丗衆乃¶
以爲迁也維尚德者以爲卓絶之行而忠信以爲¶
孚也立義者以爲不可犯而達權者以爲不可拘¶
也在吾先生曽何有意心與道㑹冥然無際無欲¶
可以係羈&KR0006;自克者知其難也不立意以爲言&KR0006;¶
<pb:KR4h0040_SBCK_134-25b>¶
知言者識其要也德輶如毛毛猶有倫無聲無臭¶
夫何可親嗚呼先生之道不可得而名也伊言者¶
反以爲病&KR0006;此心終不可得而形也維太山以爲¶
髙&KR0006;日月以爲明也春風以爲和&KR0006;嚴霜以爲清¶
也在昔諸儒各行其志或得乎數或觀乎禮學者¶
賴之丗濟其美獨吾先生淡乎無味得味之眞死¶
其乃已自我之見七年于兹含孕化育以蕃以滋¶
天地其容我&KR0006;父母其生之君親其臨我&KR0006;夫子¶
其成之欲報之心何日忘之昔先生有言見乎文¶
字者有七分之心繪乎丹青者有七分之儀七分¶
<pb:KR4h0040_SBCK_134-26a>¶
之儀固不可益七分之心其猶可推而今而後將¶
築室于伊洛之濵望先生之墓以畢吾此生也嗚¶
呼夫子没而微言絶則吾固不可得而聞也然天¶
不言而四時行地不言而百物生惟與二三子洗¶
心去智格物去意期黙契斯道在先生爲未亡也¶
嗚呼二三子之志不待物而後見先生之行不待¶
誄而後徵然而山頽梁壞何以&KR0009;情淒風一奠敬¶
祖于庭百年之恨并此以傾¶
　　　　祭鄭庭誨文　毛　滂¶
石梁鬱然上有佳氣下走清湍昔聞異人相携盤¶
<pb:KR4h0040_SBCK_134-26b>¶
&KR0074;寥寥至今漁樵所安尚意山閒人必有異下乃¶
君廬長廊甲第記初識君在稠人中&KR0012;羆傲兀知¶
不可籠一見傾蓋定交尊爼豈惟姻聮氣則相計¶
予才闒茸寡諧於丗所賴得君差彊人意奮然髙¶
談氣蓋一座有非吾曹瞪目欲唾君眞偉人秀眉¶
竒狀使當卒學仕必人上退託於酒日飲亡何羽¶
衣岸巾枕麴而哦小詩立成晚更婉熟不樸不园¶
元和䞉馥揮金如土結客如市逺韻翛然形骸之¶
外名利之徒其隘如髮敗意苦心十居七八開口¶
一笑人生能幾君醉不知&KR0015;以没齒君年不足行¶
<pb:KR4h0040_SBCK_134-27a>¶
樂則過胡用百憂齒拙髮墮曩子西征相酌以酒¶
酣歌悲壯起舞爲壽予謂此别行當來歸當益釀¶
酒從君遨嬉予歸酒熟君不復臨有佳風月如聆¶
車音薦酒君堂予目泫然呼君不聞是豈醉眠¶
<pb:KR4h0040_SBCK_134-27b>¶
¶
皇朝文鑑第一百三十四¶
