# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:03.023317
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0455-011皇朝文鑑-卷第十一.
<pb:KR4h0040_SBCK_011-1a>¶
皇朝文鑑卷第十一¶
　律賦¶
　　　有物混成賦　王　曾¶
　　　金在鎔賦　范　仲淹¶
　　　德車結旌賦　宋　庠¶
　　　應天以實不以文賦　歐陽　脩¶
　　　王畿千里賦　宋　祁¶
　　　長嘯却胡&KR0016;賦　范　鎭¶
　　　首善自京師賦　王　安石¶
　　　歷者天地之大紀賦　蘇　頌¶
<pb:KR4h0040_SBCK_011-1b>¶
　　　圎丘象天賦　鄭　獬¶
　　　濁醪有妙理賦　蘇　軾¶
　　　三階平則風雨時賦　孔　文仲¶
　　　四海以職來祭賦　孔　武仲¶
　　　舜琴歌南風賦　舒　亶¶
　　　公生明賦　許　安世¶
　　　智若禹之行水賦　孔　平仲¶
　　　周以宗彊賦　沈　&KR0004;¶
　　　佚道使民賦　林　希¶
　　　王道正則百川理賦　江　&KR0283;¶
<pb:KR4h0040_SBCK_011-2a>¶
　　　郭子儀單&KR0016;見虜賦　秦　觀¶
　　　　有物混成賦(虚象生在/天地之始)王　曾¶
妙物難模先天有諸著自無名之始生乎立極之¶
&KR0004;不縮不盈賦象寧窮於廣狹匪雕匪斵流形罔¶
滯於盈虚原夫未辨兩儀中含四象雖欲兆於形¶
質曾莫知夫影響問洪纎而莫得自契胚渾考上¶
下以都忘孰分天壤及夫大樸將散三光欲萌清¶
濁待兹而一判昬明由是以相生然後品彚咸觀¶
用作有形之始淳和外發或知至道之精是何小¶
不隱於纎介大不充於寰海配一氣以㝠運亘終¶
<pb:KR4h0040_SBCK_011-2b>¶
古而斯在縱隂陽之推盪我質難移任變化之紛¶
紜斯形不改豈不以有者眞有之筌物者生物之¶
先𡨕搜而兆朕斯顯寂聽而音容莫傳得我之小¶
者散而爲草木得我之大者聚而爲山川視焉且¶
無訝深蟠於厚地搏之不得疑上極於高天本自¶
疆名誠難取類其始也既出無而入有其終也亦¶
規天而矩地既不可指掌而窺又不可困人而致¶
明君體之而成化則所謂無爲而爲君子執之而¶
立身亦同乎不器之器無反無側神之聽之諒潜¶
形於恍惚實委化於希夷傾毁何由固秉持之在¶
<pb:KR4h0040_SBCK_011-3a>¶
我剛柔有體將用捨以隨時　今我后掌握道樞¶
恢張天紀將窮理以盡性思反古而復始巍巍乎¶
執大象而撫域中達妙有之深㫖¶
　　　　金在鎔賦(金在良冶/求鑄成器)范　仲淹¶
天生至寶時貴良金在鎔之姿可覩從革之用將¶
臨熠耀騰精乍躍洪鑪之内縱橫成噐當隨哲匠¶
之心觀其大冶既陳滿籝斯在俄融融而委質忽¶
曄曄而揚彩英華既發雙南之價彌高鼔鑄未停¶
百錬之功可待况乎六府㑹昌我禀其剛九牧納貢¶
我稱其良因烈火而變化逐懿範而圎方如令區¶
<pb:KR4h0040_SBCK_011-3b>¶
別妍媸願爲軒鑑儻使削平禍亂請就干將國之¶
寶也有如此者欲致用於君子故假手於良冶時¶
將禁害夏王之鼎可成君或好賢越相之容必寫¶
是知金非工而弗用工非金而曷求觀此鎔金之¶
義得乎爲政之謀君諭冶焉自得化人之㫖民爲¶
金也克明從上之由彼以披沙見尋藏山是務一¶
則求之而未顯一則棄之而弗顧曷若動而愈出¶
既踊躍以來伸用之則行必周流而可鑄美夫五¶
行之粹三品之英昔麗水而隱晦今躍冶而光亨¶
流形而不縮不&KR0313;出乎其類尚象而無小無大動¶
<pb:KR4h0040_SBCK_011-4a>¶
則有成士有鍜錬誠明範圍仁義俟明君之大用¶
感良金而自試居聖人天地之鑪亦庶幾於國器¶
　　　　德車結旌賦(車結旌者/昭德之美)宋　庠¶
君有至德時乘大車當偃革以無外乃結旌而有¶
&KR0004;奉駕陳儀采物雖資於備設鳴鸞示禮旂旒匪¶
俟於垂舒順考前經鋪聞徃說謂戎事以既息貴¶
君車之有結雍容撫軾蓋藏飾以尚純肅穆展鈴¶
詎垂旓而就列蓋由抑乃盛飾昭夫令名雖冠品¶
於輿服蔑揚威於斾旌肅軫無譁方斂藏於斿厲¶
馳輪有度靡赫奕於緌纓且夫禮有質文器隨用¶
<pb:KR4h0040_SBCK_011-4b>¶
捨車號乎德則崇化於邦本旌結其表則示人於¶
天下意自象見名非人假君軒弭節孰訝乎卷而¶
懷之國乘制容益顯乎素爲貴者是知車之用&KR0006;¶
充德以成大旌之飾&KR0006;輔威而孔昭既武怒之不¶
作信軍容而外銷組轡啓行陋邦旄之孑孑錯衡¶
遵路殊風斾之揺揺若然則動有彛儀文無異色¶
雖嚴駕以備物終去華而表德故使禮典攸重民¶
瞻不忒皇皇整御始中括於采章轞轞肅容豈外¶
揚於藻飾用能上載明德旁昭縟儀自駕言而戾¶
止殊幅裂以藏之升降惟寅僅比非心之屋章明¶
<pb:KR4h0040_SBCK_011-5a>¶
盡屏寧同止獵之緌大矣哉邦禮是崇帝儀資始¶
實務德以垂教必收旌而昭理宜乎國容備而兵¶
器銷率由兹而盡矣¶
　　　　應天以實不以文賦(天應誠德/豈尚文爲)¶
　　　　　　　　　　　　　　歐陽　脩¶
天灾之示人也若響應聲君心之奉天也惟德與¶
誠固當務實以推本不假浮文而治情彼雖不言¶
讁見以時而下告吾其脩德禍患可銷於未萌臣¶
聞天所助&KR0006;惟善則降祥德苟至&KR0006;雖妖而不勝¶
皆由人事之告召然後天心之上應若國家有闕¶
<pb:KR4h0040_SBCK_011-5b>¶
失之政則當頻見於衆灾欲人主知戒懼之心所¶
以保安於萬乘臣請述當今之所爲引近事而爲¶
證至如陽能和隂則雨降若歲大旱則陽不和隂¶
而可推(去年/大旱)隂不侵陽則地靜若地頻動則隂干¶
於陽而可知(去年河東/地頻動)又如黒者隂之色晦者隂¶
之時或暴風慘黒而大至白晝晦㝠而四垂(康定/元年)¶
(三月黒風/起白日晦)日食正旦雨冰木枝(今春/二月)如此之類皆¶
隂之爲蓋隂爲小人與婦女又爲大兵與蠻夷若¶
四方之爲患則羣隂之失宜故天象以此告吾君¶
不謂不至　陛下所宜奉天戒不可不思是謂應¶
<pb:KR4h0040_SBCK_011-6a>¶
以實者臣敢列而言之若夫愼擇左右而察小人¶
則視聽之不惑肅清宫闈而减冗列則恭儉而成¶
式況乎逺佞人者孔宣父之明訓放宫女者唐太¶
宗之盛德又若西師乆不利宜究兵弊而改作叛¶
羗乆未服宜講廟謀之失得在　陛下之至聖行¶
此事而不忒庶天意之可回雖有灾而自息方今¶
民疲賦斂之苦又值饑荒之年貲財盡於私室苖¶
稼盡於農田劫掠居人盗賊並起流離道路老㓜¶
相連　陛下視民如子覆民如天在於仁聖非不¶
矜憐故德音除刻削之令赦書行賑濟之權然而¶
<pb:KR4h0040_SBCK_011-6b>¶
詔令雖嚴州縣之吏多慢人死相半朝廷之惠未¶
宣天至高逺也惟可動以精誠民之休戚也皆繫¶
君之好尚惟善政之能惠則休符之並貺富有四¶
海之大獨制萬民之上一言之出&KR0006;誰敢不從百¶
事責實&KR0006;自然無曠發號施令在聖意之必行變¶
灾爲祥則太平之可望今漢史有五行之志尚書¶
有洪範之文願詔侍臣之講說許陳古事於聽聞¶
可以見自召妖灾雖由於時政能招福應亦自於¶
明君故禾偃於風表周王之覺悟雉鳴于鼎成商¶
帝之功勲蓋恐懼脩省者實也在乎不倦祈禳消¶
<pb:KR4h0040_SBCK_011-7a>¶
伏者文也皆不足云臣生逢納諌之聖明不閒直¶
言之狂斐惟冀愚忠之可採苟避誅夷而則豈蓋¶
賦者古人規諌之文臣故敢上干於旒扆¶
　　　　王畿千里賦(畿制千里/尊大王國)宋　祁¶
王有一統人無異歸中四方而正位畫千里以爲¶
畿揔大衆之奠居式昭民極據方來而處要㠯重¶
皇威二代而還維周有制擥庶績以圖大廓多方¶
而爲衞作我上國垂諸永世以謂地非中夏無以¶
示天子之常尊土不一圻無以待諸侯之入計爾¶
乃測圭於地考極于天風雨之所交者道里之必¶
<pb:KR4h0040_SBCK_011-7b>¶
均焉郊野錯而回合郷遂亘而蟬聮溝封斯萬疆¶
埸且千差籍九畿定夫家於都鄙出車萬乘括賦¶
入於原田是謂辨方且非期侈廓焉天府之國巍¶
乎王者之里爵禄命賜之供億朝覲㑹同之厎止¶
不偪陋以取侮不夸矜而役美侔江海之重潤乃¶
據上游法日月之徑圍用張天紀且其蠻夷面内¶
玉帛駿奔内則百官承式外則四國于蕃化之逺¶
者禮益廣歸之衆者務愈繁必在制廣輪於有截¶
示極摯於羣元倍十子男大有由而御小任包甸¶
稍卑不得以侔尊亦由天之高燾物而無外地之¶
<pb:KR4h0040_SBCK_011-8a>¶
厚廣生而咸頼使髙而可度則寥廓何仰厚而易¶
知則沉潜有害是用控天下以咸乂極宸居而稱¶
大詩美四方之是則理乃同歸史稱後世之無加¶
事誠胥㑹美夫周原膴膴禹畫芒芒或處瘠爲教¶
或建瓴是防然皆按成事於神甸跡前謀於令王¶
所以漢相論都首識金城之廣召公相宅前知墨¶
食之祥洪惟　我朝奄有方國託宏基於天地亘¶
長藩於道德所以申畫邦畿是用守之無極¶
　　　　長嘯却胡&KR0016;賦(清嘯聞外/胡&KR0016;潜去)范　鎭¶
制動者以靜善勝者不爭伊劉氏之長嘯却胡人¶
<pb:KR4h0040_SBCK_011-8b>¶
之亂兵初歷歷以傳聞合圍風靡遂稍稍而引退¶
一境塵清當其分晉室之憂勤守并門之衝要邊¶
寇衆至虜戰數挑勝不可以近決敵不可以前料¶
凌雲拔幟誰爲趙壁之謀訴月登樓獨引蘇門之¶
嘯出自予口期於衆聞徵角更變宫商互分儼神¶
意以不動服戎心而若醺終夜長吟故異鷄鳴之¶
客逺人咸聽遂收烏合之羣是知安可破危利能¶
圖害攻而至吾不爲之戚服而去吾不爲之泰亦¶
猶雅歌之樂坐鎭軍中不假射聲之威横行塞外¶
豈不以嘯本予發抑揚而自娛&KR0016;雖爾衆顧視而¶
<pb:KR4h0040_SBCK_011-9a>¶
如無既傾聽以知漢乃散逃而入胡若楚軍夜遁¶
之時聞歌於四面殊漢將道窮之日振臂而一呼¶
宜夫深謀者爲衆歸尚力者必自匱此以安而得¶
儁彼以彊而失利因惟口之出好去滿目之異類¶
遂使本朝雙闕時有内面之人廣莫一隅不逢南¶
牧之&KR0016;大哉人&KR0284;斯發邊兵遂潜蓋得先聲之術¶
曾無黷武之嫌談𥬇而却秦軍理宜共底偃息而¶
藩魏室功亦難兼是何據一郡之尊慿百姓之助¶
勢至小也以徳而大嘯甚微也因誠以著使被髮¶
之醜類咸審音而逺去夫如是則有天下之君曷¶
<pb:KR4h0040_SBCK_011-9b>¶
爲西北之慮¶
　　　　首善自京師賦(崇勸儒學/爲天下始)王　安石¶
王化下究人文内崇繄京師首善之教自太學親¶
民之功闓承師論道之基先繇轂下廣成俗化民¶
之誼甫暨寰中古之聖人君有天下治逺於近制¶
衆以寡不用文何以修飾政教非設校何以崇明¶
儒雅迺建左學率先諸夏在郊立制繫一人之本¶
焉養士興仁形四方之風也本仁祖義取材歛賢¶
講制量于中土鬯聲明於普天始于邦家用廣師¶
儒之衆行乎郷黨斯爲庠序之先是何拳拳諸生¶
<pb:KR4h0040_SBCK_011-10a>¶
亹亹先覺所傳者道徳仁義所𨽻者詩書禮樂以¶
言乎功則萬世用乂以言乎化則八紘匪邈其流¶
及於三代率以明倫此理達於諸侯誰其廢學故¶
曰校官者庶俗之原本京邑者羣方之表儀養源¶
於上則庶俗流被設表於内則羣方景隨惟時於¶
變繄上之爲三王四代惟其師使人知化兆姓&KR0058;¶
民輯於下自我興基向若俗敗隄防朝隳統紀教¶
化之宫衰落禮義之官廢弛郷風者無以勸於善¶
𨽻業者不能官其始則撫封之主毁郷校者有之¶
承學之民在城闕者多矣必也啓胄子之祕宇據¶
<pb:KR4h0040_SBCK_011-10b>¶
神邦之奥區憲先王而講道風下國以恢儒邑翼¶
翼以宅中契商人之詠士彬彬而蒙化參漢室之¶
謨噫孝武逸王也而有興置之謀公孫具臣也而¶
有將明之論矧睿明之主紹起俊乂之僚並建宜¶
乎隆儒舘以視方來使元元之敦勸¶
　　　　歷者天地之大紀賦(聖人以通/天地之數)蘓　頌¶
昔聖王建官司地因象知天推曆用明於大紀考¶
星咸自於初𨇠合三體以爲元成書㝡密舉二篇¶
之定䇿備數無愆古有善談載於前志因太初創¶
曆之首述徃聖知時之義莫不究極象數精窮天¶
<pb:KR4h0040_SBCK_011-11a>¶
地有時以記夫啓閉有日以紀乎分至𨇠離&KR0076;望¶
也於此而爲正晦朔昬明也於此而攸示下可辨¶
乎斗建上靡差於辰次惟君審璣衡之運所以緒¶
正於元功使民知寒暑之來然後順修於時利況¶
夫歷爲一歲之本紀明太極之基惟精祲之至妙¶
豈深思之與知必也迎辰以策定晷于儀帝舜則¶
羲和而分命顓頊則重&KR0058;而是司皆所以準厥二¶
氣乗於四時聖有作也人皆度之制自清臺得舉¶
正履端之要職由太史盡觀文察理之宜若乃辰¶
集于房月窮于紀孟陬既協於月建攝提亦隨乎¶
<pb:KR4h0040_SBCK_011-11b>¶
杓指國將班正朔以爲令王乃觀情性而順理章¶
蔀元之書&KR0006;著於彼子丑寅之正&KR0006;見於此可以¶
察發斂於未然定舒慘之所以推而生律子陽午¶
隂而互分治以明時春作秋成而是擬且夫天之¶
運也日與星而代逢地之道也柔以剛而莫窮非¶
乃聖無以探其賾非立法無以舉其中我乃錯綜¶
氣&KR0049;稽參變通起建星而運筭故積歲以成功考¶
連珠合璧之辰得名尤邃應大吕黄鍾之統立道¶
斯同用能鈞校舊儀審觀新度成敗因之而遂紀¶
氣節於焉而可步于以極隂陽之大端于以備六¶
<pb:KR4h0040_SBCK_011-12a>¶
五之中數亦何異魯經比事舉二中以歲成羲易¶
窮神合五位而象布後王以是知曆象不可不審¶
經紀不可不循或立元而謹其始或節事而授於¶
民馮相則致乎日月保章則志夫星辰以定五十¶
五數以通三百六旬所謂見道而知治何患以天¶
而占人彼爲刻漏以考中星但紀曉昏之度處璇¶
璣而觀大運蓋明氣候之因猶未若測運動於二¶
儀齊徃來於七政建乃星紀先夫筭命　吾皇所¶
以監古曆之尤䟽頒新書而考正天人之際因以¶
明焉乃知夫作者謂聖¶
<pb:KR4h0040_SBCK_011-12b>¶
　　　　圎丘象天賦(圎丘就陽/上憲天體)鄭　獬¶
禮大必簡丘圎自然蓋推尊於上帝遂擬象於髙¶
天必在國南蟠宏基之髙厚用符陽體取大運之¶
周旋王者揆禮之文爲民之倡修明大禘導迎景¶
貺有祭焉格神于下有祀焉享帝于上謂丘也其¶
形特異我所以貴其自成蓋天也其體亦圎我所¶
以法之相尚爾乃旋仲冬之序迎至日之長掃以¶
除地升而詔王是必肇靈壤以髙峙模圎清而上¶
當擇吉土之成基乃定其位倣髙穹之大體以就¶
乎陽由是懽然神意交穆然天貺授徧羣靈以從¶
<pb:KR4h0040_SBCK_011-13a>¶
之祀嚴太祖以爲之侑煥爾盛容配乎大就成非¶
人力聳寶勢以下蟠仰合乾儀環太虚而髙覆然¶
則禮有物也其制可象天無形也其端可求故我¶
相法於厚地取類於重丘崇崇其髙隱若積土之¶
固浩浩其大渾如洪覆之周是故有藳秸以籍誠¶
有陶匏以薦禮大裘焉以彰其質蒼璧焉以象其¶
體固異周朝授政築層級之三成漢祀命郊兆重¶
階之八陛是則事至神者物無以稱其德接至髙¶
者丘所以表其䖍與地居上如天轉圎對方澤之¶
成形乃殊其象規大儀之㝠運自貴其全聖人所¶
<pb:KR4h0040_SBCK_011-13b>¶
以明禮大原建邦茂憲兆其成迹符於至健夫然¶
因天事天得先民之至論¶
　　　　濁醪有妙理賦(神聖功用/無㨗於酒)蘇　軾¶
酒勿嫌濁人當取醇失憂心於昨夢信妙理之凝¶
神渾盎盎以無聲始從味入杳㝠㝠其似道徑得¶
天眞伊人之生以酒爲命常因既醉之適方識此¶
心之正稻米無知豈解窮理麴糵有毒安能發性¶
乃知神物之自然蓋與天工而相並得時行道我¶
則師齊相之飲醇逺害全身我則學徐公之中聖¶
湛若秋露穆如春風疑宿雲之解駮漏朝日之暾¶
<pb:KR4h0040_SBCK_011-14a>¶
紅初體粟之失去旋眼花之掃空酷愛孟生知其¶
中之有趣猶嫌白老不頌徳而言功兀爾坐忘浩¶
然天縱如如不動而體無礙了了常知而心不用¶
坐中客滿惟憂百榼之空身後名輕但覺一盃之¶
重今夫明月之珠不可以&KR0237;夜光之璧不可以餔¶
芻豢飽我而不我覺布帛燠我而不我娯惟此君¶
獨游萬物之表蓋天下不可一日而無在醉常醒¶
孰是狂人之藥得意忘味始知至道之腴又何必¶
一石亦醉罔閒州閭五斗解酲不問妻妾結襪廷¶
中觀廷尉之度量脫鞾殿上夸謫仙之敏捷陽醉¶
<pb:KR4h0040_SBCK_011-14b>¶
逷地常陋王式之褊嗚歌仰天每譏楊惲之狹我¶
欲眠而君且去有客何嫌人皆勸而我不聞其誰¶
敢接殊不知人之齊聖匪昏之如古者晤語必旅¶
之於獨醒者汨羅之道也屢舞者髙陽之徒歟惡¶
蔣濟而射木人又何狷淺殺王敦而取金印亦自¶
狂踈故我内全其天外寓於酒濁者以飲吾僕清¶
者以酌吾友吾方耕於渺莾之野而汲於清冷之¶
淵以釀此醪然後舉窪樽而屬予口¶
　　　　三階平則風雨時賦(泰階旣平/風雨時若)¶
　　　　　　　　　　　　　　孔　文仲¶
<pb:KR4h0040_SBCK_011-15a>¶
圎極之運泰階以平表聖神之徳盛致風雨之時¶
行位正六符炳光芒於常次氣流四序普散潤於¶
羣生大儀之逺&KR0006;其體髙明列宿之繁&KR0006;其文交¶
錯君道修於下則瑞爲之證人事失於此則變從¶
而作偉一徳之温恭感三階之炳爍騰精于上燭¶
太微紫微之居垂象於人應時雨時風之若爗爗¶
華藻蒼蒼昊穹常煇乎太一之座密次乎文昌之¶
宫則必天地恊應隂陽大同沐之以膏雨撓之以¶
祥風上燦髙𨇠既色齊而光大俯呈休驗俾根著¶
之滋豐靈臺齊政&KR0006;知精祲之祥太史占天&KR0006;測¶
<pb:KR4h0040_SBCK_011-15b>¶
宿離之㑹上焉兩兩之悉正下焉元元之永賴盛¶
澤鼔舞洪恩霶霈觀文察變仰魁斗之均明薄山¶
流淵蘇物情而交泰豈不以天至邈也其監無私¶
星至逺也其應不欺惟上階之成象合元后之題¶
期或當乎卿大夫之列或主乎士庶人之卑率皆¶
騰燿而有爛守常而莫移致此恊氣播于大時薫¶
&KR0006;解愠之美沛若如膏之滋順軌而居展開徳宣¶
符之效以節而至無鳴條破塊之爲斯蓋位焉不¶
易其尊卑行焉不差其經緯使清微之令均被乎¶
率土霡霂之澤昭蘇乎品彚化養無外㴠濡罔既¶
<pb:KR4h0040_SBCK_011-16a>¶
相比而列連炳煥於七星仰觀其符知恊調於六¶
氣誠由至仁之化也四表光被太平之治也兆民¶
允懷藹休功於萬宇兆祥應於三階載於傳則微¶
淒苦之戾出於記則無焱暴之乖驗斗覆而嵗穰¶
求端則正占畢明而夷貢取類其皆班固志之也¶
曉然示人方朔陳之也勤於致主修皇徳以上動¶
煥台光而可覩符作肅作聖之事鮮極備極無之¶
苦又何必饗帝于郊始能節乎風雨¶
　　　　四海以職來𥙊賦(天下之職/能助王𥙊)孔　武仲¶
上聖孝至諸侯職揚當一人之奉𥙊罄四海以來¶
<pb:KR4h0040_SBCK_011-16b>¶
王肅爾駿奔各&KR0274;修方之舊翼如顯相用嚴肆祀¶
之常夫惟承祖宗積累之休處廉陛崇高之勢尊¶
其親也既重假廟大其禮也又當配帝化首正宁¶
教流當世本至誠之恭愛可以感人極四海之欣¶
歡入而助𥙊時也六服面内五侯至前同姓異姓¶
&KR0006;各奉玉帛大賔大客&KR0006;迭承豆籩並來享以悦¶
懌咸侍祠而吉蠲造此闕庭鎗八鸞於外屏盛其¶
饌貢洽百禮於中天擇於大射則賔自得賢誓以¶
常刑則臣無廢職辨其吉禮之掌同厥驩心之得¶
儼若將事欣然獻力分行逓見居多振鷺之容承¶
<pb:KR4h0040_SBCK_011-17a>¶
命勤修皆有和羮之徳誠以報本反始者神聖之¶
美教尊祖嚴父者朝家之上儀在盛王之顒若格¶
緜宇以承之故爾各備上服並承約軧所以周廟¶
陳常美羣公之肅肅湯孫致饗詠列辟之祁祁衆¶
莫衆於侯方尊孰尊於君者大邦小國&KR0006;至自畿¶
外美味和氣&KR0006;實於堂下共承上化參徳遜於前¶
書各盡臣恭恊祼將於大雅夫盡九州之力致五¶
福之膺殊免爵於西漢異責茅於召陵以極精禋¶
之意用全孝饗之能薦牡惟時推至誠而茂對執¶
膰有序賛大事以靈承噫徳教所加惠心益著外¶
<pb:KR4h0040_SBCK_011-17b>¶
易俗於蠻貊下感心於&KR0058;庶矧乎茅土分寵親賢¶
同慮幸丁萃亨之時孰不驩虞而來助¶
　　　　舜琴歌南風賦(帝舜作琴/以歌南風)舒　亶¶
帝意雖逺琴音可通欲發揚於孝道遂歌詠於南¶
風寓意五絃寫生成之至徳託言萬物荷長養之¶
元功粤其耕稼陶漁至爲君聦明睿智積諸已日¶
深致孝之念躬盡事親之理以謂鞠養之徳欲言¶
之不足生育之愛欲報之何以緣情指物孰形孝¶
子之思流詠在琴且載南風之旨時其比屋熙乂¶
巖廊靚深包我萬慮冩于一琴恊天地以同&KR0208;按¶
<pb:KR4h0040_SBCK_011-18a>¶
絲桐而播音作以叙情適在無爲之日薫&KR0006;入奏¶
永言至孝之心蓋曰風之於物也有化養之恩覃¶
親之於已也有劬勞之徳博眷物理之明甚假琴¶
聲而逺託一彈而歡意具寫再鼔而羣心咸若按¶
絃而奏聲參韶樂之淳寓象而言義並凱風之作¶
議夫琴求以意而不求乎形器帝樂在孝而非樂¶
於絃歌感民之義豈並於北里思親之志固深於¶
蓼莪藏韻於心非止解一時之愠&KR0009;聲於政又將¶
陶萬國之和自是正音暢而化洽幽遐恊氣流而¶
時消惉懘閨門聴之則翕爾和順朝廷聞之則歡¶
<pb:KR4h0040_SBCK_011-18b>¶
然感厲風被乃俗功歸于帝又得䕫工之奏同樂¶
於民不煩鄒律之吹阜財於世兹蓋淵黙玩意優¶
游面南歌孝風之逺暨託琴理以中含惜乎道與¶
世汨樂非徳參操變而亡徒起後人之嘆音調而¶
理空聞前史之談夫豈知昔者導樂理之淳淳達¶
孝思之進進内將報徳之㒺極外以格民之大順¶
然則歌琴之意至矣哉莫如虞舜¶
　　　　公生明賦(公不偏黨/明則生矣)許　安世¶
事欲無蔽心宜盡公既守正以宅志遂生明而在¶
躬祛一意之黨偏不私乎物照百爲之情僞罔汨¶
<pb:KR4h0040_SBCK_011-19a>¶
於中若夫外交事變之繁中固心誠之守以謂虚¶
已鑒物則枉直昭晣挾情適事則是非紛糾欲庶¶
理之皆辨捨至公而則不中立不𠋣始持正於羣¶
倫旁燭無疆遂致明於萬有無陂無側不阿不偏¶
非妄惡也惡其衆之所棄非作好也好其衆之所¶
賢蓋依違牽制者固已去矣則明白洞逹者乃其¶
自然百志惟寧居絶傾邪之漸五綦不亂遂觀昭¶
曠之先蓋夫智因窒而後昬性以私而有黨愛憎¶
既絶則眞僞必審取捨既平則善惡不爽抱純正¶
以中執㴠機靈而内養所以主心善治湯無蔽塞¶
<pb:KR4h0040_SBCK_011-19b>¶
之憂直道欽承文有照臨之廣豈不以湛靜者人¶
之性偏闇者性之情知靜爲本故虚之則定知闇¶
爲害故去之則明正厥心官始閑邪而制物發爲¶
智燭終迪哲以通誠大抵處有累之地者莫不徇¶
私對無窮之變者鮮能不惑凡適理以非&KR0365;由秉¶
心之自克得不保守天質蹈行聖則周而不比無¶
一曲之蔽情靜之徐清有三知之入徳因知心乃¶
物之鑒公爲職之衡係吝既屏純明自生以之察¶
已則事至不惑推而成務則物來敢名是故君子¶
養源于以致忠邪之判大人正已豈徒無譖愬之¶
<pb:KR4h0040_SBCK_011-20a>¶
行嗟夫有爲者易失其本心無憚者或迷於至理¶
故伾文黨與以醜正恭顯庸回而嫉士智尚昧於¶
自保識敢期於逺視惟夫以公正爲心明則生矣¶
　　　　智若禹之行水賦(明智之大/如禹行水)孔　平仲¶
古有大智中潜至明何行水以爲喻蓋存心之自¶
誠淵然剏物之謀敏而外發沛若決川之勢順以¶
東傾夫惟靈萬類而生毓五常之粹不滯於物其¶
端曰智然順其故則不致於交譎悖其本則浸成¶
於大僞居惟適正委美質之自然舉若下鴻措安¶
流於無事審利圖害籌安計危藴千慮以無惑包¶
<pb:KR4h0040_SBCK_011-20b>¶
萬殊而不遺每優游而處此不汨亂以行之内畜¶
清明陶天眞而去詐逺侔䟽鑿適地勢以流卑湛¶
然恬養於中廓然識周於外不滌源而滌性之垢¶
不治水而治情之害較迹無間成功亦大可通塞¶
壅順意表以彌綸如决懷襄貫地中而滂沛大抵¶
多計者流於機巧好辨者溺於空虚其弊明甚惟¶
人戒歟故我抱靈鑒以無隱導沉㡬而自如心常¶
惡其鑿也勢若排而注諸舜以是而察邇言聦明¶
並決堯因之而急先務障蔽皆除夫運至計以利¶
仁紹徽謀於平土徳一也何獨議乎智人一也何¶
<pb:KR4h0040_SBCK_011-21a>¶
獨尊乎禹蓋智之於物&KR0006;必順適其理而禹之於¶
水&KR0006;亦䟽導其苦茍能此道宜効臯陶之謨一失¶
其原或謂白圭之愈後世蘇張之辯勝莊老之道¶
鳴其耀才者或籠愚而不正其矯枉者又絶聖以¶
無營皆與性以相戾譬濬川而逆行亦猶𢦤柳以¶
爲之棬並非其質揠苗而助之長反害其生噫喻¶
玉瑩者楚有屈平侔蓍龜者秦聞樗里或以易變¶
而貽誚或以不知而爲恥皆莫若順其性以行焉¶
所謂智者樂水¶
　　　　周以宗彊賦(周以同姓/彊固王室)沈　初¶
<pb:KR4h0040_SBCK_011-21b>¶
古之建國制莫如周盛宗枝而作庇強王室以承¶
休治尚以文重恩親於同姓世緜其祚大形勢於¶
諸侯自昔后稷開基公劉經始盛徳物被豐功世¶
美文武大其業成康繼其軌奚永永以能然蓋親¶
親而得以任先宗子恊圖夾輔之勲本固王家益¶
植太平之趾天邑中奠侯封外崇大邦小邦&KR0006;我¶
所錫壤伯父叔父&KR0006;汝其懋功鞏國勢於寖盛粹¶
民風於大同膺木徳以當天王圖以永法轄星而¶
建屏邦本其隆有衮服以華其躬有金路以優其¶
命寳玉分賜脤膰均慶所以等異諸臣恩先庶姓¶
<pb:KR4h0040_SBCK_011-22a>¶
史稱乃徳盛陳過曆之期詩大其功茂著維城之¶
詠豈無異姓與之翊昌豈無列辟與之賛襄推本¶
而治尚親則強故蒼籙之興起始諸姬而阜康忠¶
厚一時重本枝而相輔儀刑百世壯基緒於重光¶
至如魯衛之所分邢茅之所附衆列邦壤一寜國¶
祚巋然磐石之安屹然寶鼎之措無煩兵革坐收¶
禦侮之功不假山河自得爲藩之固譬夫木之殖¶
枝茂者幹必大水之委源深者流必長繄爾列辟¶
輔予一王秦室寖微蓋削五侯之壤漢邦未善徒¶
恢七國之疆盛哉本本之扶持承承之操術國五¶
<pb:KR4h0040_SBCK_011-22b>¶
十&KR0006;比如犬牙之制年七百&KR0006;緜如𤓰瓞之實¶
方今宗也盛而國也強跨基圖於周室¶
　　　　佚道使民賦(民得終佚/勞固無怨)林　希¶
古者善政陶乎庻民上安行於佚道下無憚於勞¶
身敎思有原得樂趨於農役人知足養胥仰戴於¶
君仁始也井天下之田比民居之域乃闢疆里乃¶
營稼穡寒則思爲之衣飢則願爲之食法既歸厚¶
利兹各得蓋上執其道務優佚以便民衆樂其生¶
率歡娛而竭力春使之作熈然恱從冬使之息慶¶
其有終趨時也如鳥獸之至收成也如寇盜之空¶
<pb:KR4h0040_SBCK_011-23a>¶
利而不庸自足王民之用厚而無困本資帝力之¶
功蠢惟有生不能自恤役之所以奉其已利之然¶
後知其佚仰有以供其𥙊祀俯足以寧其家室榖¶
播其始化同𡺳俗之深壤擊而歌野有堯民之質¶
俾爾晝出于塾俾爾宵索其綯無力役以奪其節¶
無賦斂以爲之搔曽動作之敢息由醇醲之所陶¶
驅於足用之原安而服業圖厥終身之養樂以忘¶
勞大抵強民者難使從利衆者乆益慕及充其口¶
腹之欲由竭其手足之故汝業既畢汝居既固爲¶
之一日之蜡怠心已忘優爾三時之農收功有素¶
<pb:KR4h0040_SBCK_011-23b>¶
然則于于其處皥皥其趨俾常産之各得顧閑民¶
之舉無治貴優游農者願耕耘於野俗相廉遜老¶
而不&KR0018;戴於塗噫藏其用者其政神厚其本者其¶
民愿化而不示其迹勞而不知其困斯道也養生¶
送死無憾焉何有於怨¶
　　　　王道正則百川理賦(王道公正/而百川理)江　&KR0283;¶
物格大順化由至公本一道以持正致百川而㑹¶
通庶政修明端若承天之意衆流恊應沛然行地¶
之中嘗聞宰物之工提平在聖大而覆載者既輔¶
相以徳廣而融結者皆管攝以政故彼災祥繫乎¶
<pb:KR4h0040_SBCK_011-24a>¶
邪正惟王有歸徃之義蓋在爲公而水存平準之¶
稱遂皆得性何則明審刑罰持循紀綱亶聦明而¶
作后一好惡以遵王執此之政&KR0006;堅若金石行此¶
之令&KR0006;信如隂陽有猷有爲屏邪心於黨附或源¶
或委暢柔徳於靈長由是温洛效珍滎河薦祉若¶
江漢焉莫不歸其潤若畎澮焉莫不循其理民自¶
絶於昬墊物大蒙於豐美坦周人之砥道率履大¶
中恊夏后之神功敉寜洚水豈非徳之隆者髙深¶
逺近而必及道之公者徧覆包含而不偏博既通¶
於化育幽遂達於淵泉上廣堯仁有既陂之九澤¶
<pb:KR4h0040_SBCK_011-24b>¶
下殊幽暴無皆震之三川況夫中和發於聖誠精¶
祲交於神造萬物之類尚率育而揔揔五行之本¶
宜分流而浩浩平康在治兹咸叙於彜倫脉絡交¶
通遂安行於故道向若所持悖繆所向阿私或盛¶
外家之寵或簡宗廟之儀害既作矣時將殆而白¶
馬沉而福益逺金堤塞而民已疲是以雅什貽譏¶
蓋念沸騰之失漢臣建白重興涌溢之悲殊不知¶
水之爲功物資其澤以之浸潤也其功倍以之灌¶
溉也其利百然而䟽導則莫勝其勞壅塞則悉罹¶
其厄惟王道公正而不頗自然順適¶
<pb:KR4h0040_SBCK_011-25a>¶
　　　　郭子儀單&KR0016;見虜賦(汾陽征虜/壓以至誠)秦　觀¶
回紇入寇汾陽出征何單&KR0016;以見虜蓋臨戎而示¶
情匹馬雄趨方傳呼而免胄諸羗駭矚俄下拜以¶
投兵方其唐祚中微胡塵内侮承范陽猖獗之亂¶
值永泰因循之主金繒不足以塞其貪嗜鎧仗不¶
足以止其攘取雲屯三輔但分諸將之兵烏合萬¶
羣難破重圍之虜子儀乃外弛嚴備中輸至誠氣¶
干霄而直上身按轡以徐行於是露刃者膽䘮控¶
&KR0076;者骨驚謂令公尚臨於金革想可汗未厭於寰¶
瀛頓釋前憾來尋舊盟彼何人斯忽去幢幡之盛¶
<pb:KR4h0040_SBCK_011-25b>¶
果吾父也敢論戈甲之精豈非事方急則宜有異¶
謀軍既孤則難拘常法遭彼虜之悍勁屬我師之¶
困乏校之力則理必敗露示以誠則意當親狎所¶
以徹衛四環去兵兩夾雖鋒無鏌邪之銳而勢有¶
太山之壓據鞍以出若乘擒虎之騘失仗而驚如¶
棄華元之甲金石至堅也以誠可動天地至大也¶
以誠可聞矧爾熊羆之屬困乎蛇豕之羣於是時¶
也將乘驕而必敗兵不戢則將焚惟有明信乃成¶
茂勲吐蕃由是而引歸師殱靈夏僕固於焉而暴¶
卒禍息并汾非不知猛虎無助也受侮於狐狸神¶
<pb:KR4h0040_SBCK_011-26a>¶
龍失水也見侵於螻蟻曷爲鋒鏑之交下遽遺紀¶
綱而不以蓋念至威無恃於張皇大智不資於詼¶
詭逺同光武輕行銅馬之營近類曹成獨造國良¶
之壘向若怨結不解禍連未央養威嚴於將軍之¶
幕角技巧於勇士之場攻且攻&KR0006;天變色戰復戰¶
&KR0006;星動芒如此則雖驍雄而必弊顧創病以何長¶
符秦夸南伐之師坐投淝水新室恃北來之衆立¶
潰昆陽固知精擊刺者非爲將之良敢殺伐者非¶
用兵之至況徳善之身積宜福祥之天畀故中書¶
二十四考焉由此而致¶
<pb:KR4h0040_SBCK_011-26b>¶
¶
皇朝文鑑卷第十一¶
