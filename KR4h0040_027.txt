# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:03.776622
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0455-027皇朝文鑑-卷第二十七.
<pb:KR4h0040_SBCK_027-1a>¶
皇朝文鑑巻第二十七¶
　詩¶
　　七言絕句¶
　　　新蟬　冦　準¶
　　　書河上亭壁　冦　準¶
　　　離京日作　冦　準¶
　　　&KR0009;傳逸人　張　詠¶
　　　赴闕日過申州經石子鎭驛鄭　文寳¶
　　　菊　韓　丕¶
　　　題河陽後城平嵩閣　李　迪¶
<pb:KR4h0040_SBCK_027-1b>¶
　　　水亭秋日偶書　林　逋¶
　　　自作壽堂因作一絶誌之　林　逋¶
　　　上王相公　魏　野¶
　　　天華寺　吕　夷簡¶
　　　漁者　郭　震¶
　　　老卒　郭　震¶
　　　雲　郭　震¶
　　　觀藏珠　夏　竦¶
　　　睢陽　夏　竦¶
　　　松江　陳　堯佐¶
<pb:KR4h0040_SBCK_027-2a>¶
　　　華清宫　陳　堯佐¶
　　　酬阮逸詩卷　鮑　當¶
　　　行色　司馬　池¶
　　　雪中　晏　殊¶
　　　讀史　謝　濤¶
　　　秋夕北樓　石　延年¶
　　　題龍興寺老栢院　張　在¶
　　　荅永叔問客　王　琪¶
　　　端午帖子詞二首　歐陽　脩¶
　　　温成皇后閤春帖子詞　歐陽　脩¶
<pb:KR4h0040_SBCK_027-2b>¶
　　　樵者　歐陽　脩¶
　　　謝判官幽谷種花　歐陽　脩¶
　　　對雪憶往歳錢塘西湖訪林逋三首¶
　　　　　　　　　　　　　　梅　堯臣¶
　　　淮中晚泊犢頭　蘇　舜欽¶
　　　暑中閑詠　蘇　舜欽¶
　　　夏意　蘇　舜欽¶
　　　䗶燭　孫　復¶
　　　書汜水𨵿寺壁　王　安石¶
　　　漢武　王　安石¶
<pb:KR4h0040_SBCK_027-3a>¶
　　　張良　王　安石¶
　　　曹參　王　安石¶
　　　諸葛武侯　王　安石¶
　　　讀唐書　王　安石¶
　　　懷張唐公　王　安石¶
　　　南浦　王　安石¶
　　　初夏即事　王　安石¶
　　　光宅寺　王　安石¶
　　　悟眞院　王　安石¶
　　　示公佐　王　安石¶
<pb:KR4h0040_SBCK_027-3b>¶
　　　邵平　王　安石¶
　　　讀漢書　王　安石¶
　　　臺城寺側獨行　王　安石¶
　　　雜詠　王　安石¶
　　　楊子　王　安石¶
　　　范増　王　安石¶
　　　杏花　王　安石¶
　　　韓子　王　安石¶
　　　省中　王　安石¶
　　　溝西　王　安石¶
<pb:KR4h0040_SBCK_027-4a>¶
　　　歸庵　王　安石¶
　　　封舒國公　王　安石¶
　　　北山　王　安石¶
　　　壬戌正月晦復至齊安　王　安石¶
　　　書何氏宅壁　王　安石¶
　　　金陵即事三首　王　安石¶
　　　定林　王　安石¶
　　　孟子　王　安石¶
　　　孔光　李　泰伯¶
　　　酴醿　韓　維¶
<pb:KR4h0040_SBCK_027-4b>¶
　　　頴國龐公挽詞　李　師中¶
　　　&KR0018;暄閑眠　仲　訥¶
　　　夜深吟　王　令¶
　　　登樓三首　狄　遵度¶
　　　讀司馬君實撰吕獻可墓誌鄭獬¶
　　　途次葉縣覩千葉桃花　陶　弼¶
　　　登潮月亭　陶　弼¶
　　　對花有感　陶　弼¶
　　　　新蟬　冦　準¶
寂寂官槐雨乍晴高枝㣲帶夕陽明臨風忽起悲¶
<pb:KR4h0040_SBCK_027-5a>¶
秋思獨聽新蟬第一聲¶
　　　　書河上亭壁　冦　凖¶
暮天寥落凍雲垂一望危亭欲下遲臨水數村誰¶
畫得淺山寒雪未銷時¶
　　　　離京日作　冦　準¶
致君才業本無能戀闕情懐老不勝欲過龍津重¶
回首曈曨初日上觚稜¶
　　　　寄𫝊逸人　張　詠¶
當年失脚下漁磯苦戀明朝未得歸寄語巢由莫¶
相笑此心不是愛輕肥¶
<pb:KR4h0040_SBCK_027-5b>¶
　　　　赴闕日過申州經石子鎮驛¶
　　　　　　　　　　　　　　鄭　文寳¶
得罪先朝出粉闈五原功業有誰知年深放逐無¶
人識白雪𨵿頭一望時¶
　　　　菊　韓　丕¶
造化功夫豈異端自緣開晚少人㸔若敎㹅似陶¶
潜眼肯向芳春賞牡丹¶
　　　　題河陽後城平嵩閣　李　迪¶
南指嵩高北太行大河中出貫靈長君王不恃金¶
湯險自有仁恩結萬方¶
<pb:KR4h0040_SBCK_027-6a>¶
　　　　水亭秋日偶書　林　逋¶
巾子峯頭烏臼樹㣲霜未落已先紅凭欄高㸔復¶
下㸔半在石池波影中¶
　　　　自作壽堂因作一絶誌之¶
　　　　　　　　　　　　　　林　逋¶
湖外青山對結廬墳前脩竹亦蕭踈茂陵它日求¶
遺藁猶喜曾無封禪書¶
　　　　上王相公　魏　野¶
聖朝宰相年年出君在中書十四秋西祀東封俱¶
已畢好來相伴赤松遊¶
<pb:KR4h0040_SBCK_027-6b>¶
　　　　天華寺　吕　夷簡¶
賀家湖上天華寺一一軒牎向水開不用閉門防¶
俗客愛閑能有幾人來¶
　　　　漁者　郭　震¶
江柳弄風顰翠黛山花着雨濕燕脂却收短棹拈¶
長笛一葉舟中仰靣吹¶
　　　　老卒　郭　震¶
老來弓劒喜離身説着沙場更愴神任使將軍全¶
得勝歸時須少去時人¶
　　　　雲　郭　震¶
<pb:KR4h0040_SBCK_027-7a>¶
聚散虗空去復還野人閑處倚笻㸔不知身是無¶
根物蔽月遮星作萬端¶
　　　　觀藏珠　夏　竦¶
敏手機心頗自安遮藏有路巧千般主公當面無¶
因見只怕傍人冷眼㸔¶
　　　　睢陽　夏　竦¶
海鴈橋邊春水深略無塵土到花隂亡機不管人¶
知否自有沙鷗信此心¶
　　　　松江　陳　堯佐¶
平波渺渺煙蒼蒼菰蒲纔熟楊柳黄扁舟繫岸不¶
<pb:KR4h0040_SBCK_027-7b>¶
忍去秋風斜日鱸魚鄉¶
　　　　華清宮　陳　堯佐¶
百首新詩百意精不尤妃子即尤兵爭爲一句傷¶
前事都爲明皇恃太平¶
　　　　酬阮逸詩巻　鮑　當¶
木有毫端水有源漸成盤錯始潺湲右丞畫筆多¶
平淺平淺應知近自然¶
　　　　行色　司馬　池¶
冷於陂水淡於秋逺陌初窮見渡頭頼得丹青無¶
𦘕處𦘕成應遣一生愁¶
<pb:KR4h0040_SBCK_027-8a>¶
　　　　雪中　晏　殊¶
平臺千里渇商霖内史憂民望最深衣上六花非¶
所好畒間盈尺是吾心¶
　　　　讀史　謝　濤¶
百年竒特幾張紙千古英雄一窖塵惟有炳然周¶
孔教至今仁義浸生民¶
　　　　秋夕北樓　石　延年¶
秋霽露華清帶水月明天色白連河夜䦨澄景生¶
㣲動瑟瑟層颸上下波¶
　　　　題龍興寺老栢院　張　在¶
<pb:KR4h0040_SBCK_027-8b>¶
南鄰北舍牡丹開年少尋芳去又迴唯有君家老¶
栢樹春風恰似不曾來¶
　　　　答永叔問客　王　琪¶
班班踈雨寒無定皎皎圓蟾望欲闌應在浮雲儘¶
深處更憑&KR0093;竹一催㸔¶
　　　　端午帖子詞二首　歐陽　脩¶
楚國因讒逐屈原終身無復入君門願因角黍詢¶
遺俗可鍳前王惑巧言¶
嘉辰共喜沐蘭湯毒沴何須採艾禳但得臯䕫調¶
鼎鼐自然災祲變休祥¶
<pb:KR4h0040_SBCK_027-9a>¶
　　　　温成皇后閤春帖子詞　歐陽　脩¶
内助從來上所嘉新春不忍見新花君王念舊憐¶
遺族長使無權保厥家¶
　　　　樵者　歐陽　脩¶
雲際依依認舊林斷崖荒磴路難尋西山望見朝¶
來雨南澗歸時渡處深¶
　　　　謝判官幽谷種花　歐陽　脩¶
淺深紅白冝相間先後仍須次第栽我欲四時携¶
酒去莫教一日不花開¶
　　　　對雪憶徃歲錢塘西湖訪林逋三首¶
<pb:KR4h0040_SBCK_027-9b>¶
　　　　　　　　　　　　　　梅　堯臣¶
昔乘野艇向湖上泊岸去尋高士初折竹壓蘿曽¶
礙過却穿松下到茅廬¶
旋燒枯栗衣猶濕去愛峯前有徑開日暮更寒歸¶
欲懶無端撩亂入舡來¶
樵童野犬迎人後山葛棠棃案酒時不畏尖風吹¶
入牖更教牀畔覔䲭夷¶
　　　　淮中晚泊犢頭　蘇　舜欽¶
春隂垂野草青青時有幽花一樹明晚泊孤舟古¶
祠下滿川風雨㸔潮生¶
<pb:KR4h0040_SBCK_027-10a>¶
　　　　暑中閑詠　蘇　舜欽¶
嘉果浮沉酒半醺牀頭書&KR0634;亂紛紛北軒凉吹開¶
踈竹卧㸔青天行白雲¶
　　　　夏意　蘇　舜欽¶
别院深深夏簟清石榴開遍透簾明樹隂滿地日¶
卓午夢覺流鶯時一聲¶
　　　　䗶燭　孫　復¶
六龍西走入崦嵫寂寂華堂漏轉時一寸丹心如¶
見用便爲灰燼亦無辭¶
　　　　書汜水闗寺壁　王　安石¶
<pb:KR4h0040_SBCK_027-10b>¶
汜水鴻溝楚漢間跳兵走馬百重山如何咫尺啇¶
於地便有園公綺季閑¶
　　　　漢武　王　安石¶
壯士悲歌出塞頻中原蕭瑟半無人君王不負長¶
陵約直欲功成賞漢臣¶
　　　　張良　王　安石¶
漢業存亡俯仰中留侯於此每從容固陵始議韓¶
彭地複道方圖雍齒封¶
　　　　曹參　王　安石¶
束髪河山百戰攻白頭富貴亦成功華堂不著新¶
<pb:KR4h0040_SBCK_027-11a>¶
歌舞却要區區一老翁¶
　　　　諸葛武侯　王　安石¶
慟哭楊顒爲一言餘風今日更誰傳區區庸蜀支¶
吳魏不是虛心豈得賢¶
　　　　讀唐書　王　安石¶
志士無時亦少成中世隨世就功名并汾諸子何¶
爲者坐與文皇立太平¶
　　　　懷張唐公　王　安石¶
直諒多爲世所排有懷長向我前開暮年惆悵誰¶
知此南陌東阡獨徃來¶
<pb:KR4h0040_SBCK_027-11b>¶
　　　　南浦　王　安石¶
南浦東崗二月時物華撩我有新詩含風鴨緑鄰¶
鄰起㺯日鵝黄裊裊垂¶
　　　　初夏即事　王　安石¶
石梁茅屋有彎碕流水濺濺度兩陂晴日暖風生¶
麥氣緑隂芳草勝花時¶
　　　　光宅寺(渠武帝宅也其北齊安隔淮/齊武帝宅宋興人在其北)¶
　　　　　　　　　　　　　　王　安石¶
齊安孤起宋興前光宅相仍一水邊蜂分蟻爭今¶
不見故窠遺垤尚依然¶
<pb:KR4h0040_SBCK_027-12a>¶
　　　　悟眞院　王　安石¶
野水縱横潄屋除午牎殘夢鳥相呼春風日日吹¶
香草山北山南路欲無¶
　　　　示公佐　王　安石¶
殘生傷性老耽書年少東來復起予各據槁梧同¶
不寐偶然聞雨落階除¶
　　　　邵平　王　安石¶
天下紛紛未一家販繒屠狗尚雄誇東陵豈是無¶
能者獨傍青門手種𤓰¶
　　　　讀漢書　王　安石¶
<pb:KR4h0040_SBCK_027-12b>¶
京房劉向各稱忠詔獄當時跡自窮畢竟論心異¶
恭顯不妨迷國略相同¶
　　　　臺城寺側獨行　王　安石¶
春山撩亂水縱横籬落荒畦草自生獨往獨来山¶
下路筍輿㸔得緑隂成¶
　　　　雜詠　王　安石¶
烏石崗頭躑躅紅東江栁色漲春風物華人意曾¶
相値永日留連草莽中¶
　　　　揚子　王　安石¶
儒者陵夷此道窮千秋止有一揚雄當時薦口終¶
<pb:KR4h0040_SBCK_027-13a>¶
虛語賦擬相如却未工¶
　　　　范増　王　安石¶
鄛人七十漫多竒爲漢&KR0460;民了不知誰合軍中稱¶
亞父直湏推讓外黄兒¶
　　　　杏花　王　安石¶
垂楊一逕紫苔封人語蕭蕭院落中獨有杏花如¶
喚客倚墻斜日數枝紅¶
　　　　韓子　王　安石¶
紛紛易盡百年身舉世何人識道真力去陳言誇¶
末俗可憐無補費精神¶
<pb:KR4h0040_SBCK_027-13b>¶
　　　　省中　王　安石¶
萬事悠悠心自知強顔於世轉參差移床獨臥秋¶
風裏靜㸔蜘蛛結網&KR0093;¶
　　　　溝西　王　安石¶
溝西直下㸔芙蕖葉底三三両両魚若比濠梁應¶
更樂近人渾不畏舂鉏¶
　　　　歸庵　王　安石¶
稻畦藏水緑秧齊松鬛初亁尚有泥縱蹇尋岡歸¶
獨臥東庵殘夢午時雞¶
　　　　封舒國公　王　安石¶
<pb:KR4h0040_SBCK_027-14a>¶
桐鄉山逺復川長紫翠連城碧滿隍今日桐鄉誰¶
愛我當時我自愛桐鄉¶
　　　　北山　王　安石¶
北山輸緑漲横陂直壍回塘灔灔時細數落花因¶
坐久緩尋芳草得歸遲¶
　　　　壬戌正月晦復至齊安　王　安石¶
風暖柴荆處處開雪乾沙浄水洄洄意行却得前¶
年路㸔盡梅花㸔竹來¶
　　　　書何氏宅壁　王　安石¶
有興提魚就公煑此言雖在已三年皖𤅬終負幽¶
<pb:KR4h0040_SBCK_027-14b>¶
人約空對湖山坐惘然¶
　　　　金陵即事三首　王　安石¶
水際柴門一半開小橋分路入青苔背人照影無¶
窮柳隔屋吹香併是梅¶
結綺臨春歌舞地荒蹊狹巷兩三家東風漫漫吹¶
桃李非復當時伏外花¶
昏黒投林曉更驚背人相喚百般鳴柴門長閉春¶
風暖事外還能見鳥情¶
　　　　定林　王　安石¶
定林脩木老參天横貫東南一道泉六月杖藜尋¶
<pb:KR4h0040_SBCK_027-15a>¶
石路午隂多處聽潺湲¶
　　　　孟子　王　安石¶
沉魄浮魂不可招遺編一讀想風標何妨舉世嫌¶
迂闊故有斯人慰寂寥¶
　　　　孔光　李　泰伯¶
王莽欲爲先與草董賢將過自迎門省中樹木何¶
閑事却對妻孥不肯言¶
　　　　酴醿　韓　維¶
平生為愛此香濃仰面常迎落架風每至春歸有¶
遺恨典刑猶在酒盃中¶
<pb:KR4h0040_SBCK_027-15b>¶
　　　　潁國龐公挽詞　李　師中¶
獨立無朋但任真不持聲勢掩君親若將坤體論¶
臣道公是朝廷第一人¶
　　　　負暄閑眠　仲　訥¶
茅簷晴日暖於春一枕鈞天樂事新滿眼繁華皆¶
得意午眠安穩却無人¶
　　　　夜深吟　王　令¶
叩几悲歌涕滿襟聖賢千古我如今凍琴絃斷燈¶
青暈誰㑹男兒半夜心¶
　　　　登樓三首　狄　遵度¶
<pb:KR4h0040_SBCK_027-16a>¶
# SB1_1979-056.png
# page missing
<pb:KR4h0040_SBCK_027-17a>¶
　　　　途次葉縣覩千葉桃花　陶　弼¶
三月官桃滿上林一花千蕚費春心葉公城外襄¶
河北一樹無人色更深¶
　　　　登潮月亭　陶　弼¶
渡頭人語知潮上下㸔南江東北流試引輕㠶學¶
歸去茶山溪淺却囘舟¶
　　　　對花有感　陶　弼¶
得莫欣欣失莫悲古今人事共花枝桃紅李白薔¶
薇紫問著春風自不知¶
皇朝文鑑巻第二十七¶
