# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:03.348628
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0455-018皇朝文鑑-卷第十八.
<pb:KR4h0040_SBCK_018-1a>¶
皇朝文鑑卷第十八¶
　詩¶
　　五言古詩¶
　　　懷賢閣　蘇　軾¶
　　　和子由記園中草木二首　蘇　軾¶
　　　調水符　蘇　軾¶
　　　贈劉莘老　蘇　軾¶
　　　甘露寺　蘇　軾¶
　　　垂雲亭　蘇　軾¶
　　　西齊　蘇　軾¶
<pb:KR4h0040_SBCK_018-1b>¶
　　　司馬君實獨樂園　蘇　軾¶
　　　除夜病中贈叚屯田　蘇　軾¶
　　　和頓教授見&KR0009;　蘇　軾¶
　　　京師哭任遵聖　蘇　軾¶
　　　張寺丞益齋　蘇　軾¶
　　　送鄭户曹　蘇　軾¶
　　　懷西湖&KR0009;晁美叔同年　蘇　軾¶
　　　送李公擇　蘇　軾¶
　　　種松得徠字　蘇　軾¶
　　　以𩀱刀遺子由子由有詩次其韻¶
<pb:KR4h0040_SBCK_018-2a>¶
　　　　　　　　　　　　　　蘇　軾¶
　　　與王郎昆弟及兒邁遶城觀荷花二首¶
　　　　　　　　　　　　　　蘇　軾¶
　　　送俞節推　蘇　軾¶
　　　東坡七首　蘇　軾¶
　　　冬至日贈安節　蘇　軾¶
　　　陳季常見過三首　蘇　軾¶
　　　初秋&KR0009;子由　蘇　軾¶
　　　過建昌李野夫公擇故居　蘇　軾¶
　　　栖賢三峽橋　蘇　軾¶
<pb:KR4h0040_SBCK_018-2b>¶
　　　髙郵陳直躬處士畫鴈　蘇　軾¶
　　　次韻王覿正言喜雪　蘇　軾¶
　　　故李承之待制六丈挽詞　蘇　軾¶
　　　送范純粹守慶州　蘇　軾¶
　　　送千乗千能兩姪還郷　蘇　軾¶
　　　故周茂叔先生濂溪　蘇　軾¶
　　　歐陽叔弼見訪道陶淵明事因語及元載¶
　　　　　　　　　　　　　　蘇　軾¶
　　　竹間亭小酌懷叔弼季默　蘇　軾¶
　　　東府雨中别子由　蘇　軾¶
<pb:KR4h0040_SBCK_018-3a>¶
　　　過髙郵&KR0009;孫君孚　蘇　軾¶
　　　次韻定慧欽老見&KR0009;　蘇　軾¶
　　　江月五首　蘇　軾¶
　　　遷居之夕聞鄰居兒誦書　蘇　軾¶
　　　次韻子由所居　蘇　軾¶
　　　和陶淵明飲酒　蘇　軾¶
　　　和陶淵明愁詩　蘇　軾¶
　　　和陶淵明雜詩　蘇　軾¶
　　　和陶淵明始作鎭軍參軍　蘇　軾¶
　　　和陶淵明庚戌歳九月中於西田穫早稻¶
<pb:KR4h0040_SBCK_018-3b>¶
　　　　　　　　　　　　　　蘇　軾¶
　　　和陶淵明詠三良　蘇　軾¶
　　　和陶淵明詠貧士　蘇　軾¶
　　　夏晝　章　望之¶
　　　宿簡寂觀　袁　陟¶
　　　再遊雲居　袁　陟¶
　　　覆驗餘姚道中　王　存¶
　　　雜興二首　鮮于　侁¶
　　　新堂夜坐　鮮于　侁¶
　　　海州觀放鶻搏兔不中而飛去¶
<pb:KR4h0040_SBCK_018-4a>¶
　　　　　　　　　　　　　　沈　括¶
　　　觀餘姚海氛　謝　景初¶
　　　餘姚董役海隄有作　謝　景初¶
　　　法喜堂　謝　景初¶
　　　村居　文　與可¶
　　　新晴山月　文　與可¶
　　　屬疾梧軒　文　與可¶
　　　　北山僧舍有閣曰懷賢南直斜谷西臨¶
　　　　五丈原諸葛孔明所從岀師也¶
　　　　　　　　　　　　　　蘇　軾¶
<pb:KR4h0040_SBCK_018-4b>¶
南望斜谷口三山如犬牙西觀五丈原鬱屈如長¶
蛇有懷諸葛公萬&KR0016;出漢巴吏士寂如水蕭蕭聞¶
馬檛公才與曹丕豈止十倍加顧瞻三輔間勢若¶
風捲沙一朝長星墜竟使蜀婦髽山僧豈知此一¶
室老煙霞徃事逐雲散故山依渭斜客來空弔古¶
清淚落悲笳¶
　　　　和子由記園中草木二首¶
　　　　　　　　　　　　　　蘇　軾¶
種柏待其成柏成人亦老不如種叢篲春種秋可¶
倒隂陽不擇物美惡隨意造栢生何苦艱似亦費¶
<pb:KR4h0040_SBCK_018-5a>¶
天巧天工巧有幾肯盡爲汝耗君㸔藜與藿生意¶
常草草¶
蘆筍初似竹稍開葉如蒲方春節抱甲漸老根生¶
鬚不愛當夏緑愛此及秋枯黄葉倒風雨白花揺¶
江湖江湖不可到移植苦勤劬安得𩀱野鴨飛來¶
成畫圖¶
　　　　愛玉女洞中水旣致兩瓶恐後復取而¶
　　　　爲使者見紿因破竹爲契使寺僧藏其¶
　　　　一以爲徃來之信戯爲之調水符¶
　　　　　　　　　　　　　　蘇　軾¶
<pb:KR4h0040_SBCK_018-5b>¶
欺謾乆成俗關市有契繻誰知南山下取水亦置¶
符古人辨淄澠皎若鶴與鳬吾今旣謝此但視符¶
有無常恐汲水人智出符之餘多防竟無及棄置¶
爲長吁¶
　　　　贈劉莘老　蘇　軾¶
江陵昔相遇幕府稱上賔再見明光宫峩冠揖搢¶
紳如今三見子坎坷爲逐臣朝遊雲霄間欲分丞¶
相茵莫落江湖上遂與屈子鄰了不見喜慍子豈¶
眞可人邂逅成一歡醉語出天眞士方在田里自¶
比渭與莘出試乃大謬芻狗難重陳嵗晚多霜露¶
<pb:KR4h0040_SBCK_018-6a>¶
歸耕當及辰¶
　　　　甘露寺　蘇　軾¶
欲遊甘露寺有二客相過遂與偕行寺有石如羊¶
相傳謂之很石云諸葛孔明坐其上與孫仲謀論¶
曹公也大鐵鑊二案銘梁武帝所鑄畫獅子一菩¶
薩二陸探微筆李衞公所留祠在寺手植柏合抱¶
矣近寺僧發古殿基得舎利七粒并石記乃衞公¶
爲穆宗皇帝追福所塟者也¶
江山豈不好獨遊情易䦨但有相攜人何必素所¶
歡我欲訪甘露當途無閑官二子舊不識欣然肯¶
<pb:KR4h0040_SBCK_018-6b>¶
聯鞍古郡山爲城層梯轉朱欄樓臺斷崖上地窄¶
天水寛一覽吞數州山長江漫漫却望大明寺惟¶
見煙中竿很石臥庭下穹窿如伏羱緬懷臥龍公¶
挾䇿事琱鑚一談收猘子再&KR0003;走老瞞名髙有餘¶
想事徃無留觀蕭公古鐵鑊相對空團團坡陀受¶
百斛積雨生微瀾泗水逸周鼎渭城辭漢盤山川¶
失故態怪此能獨完僧繇六化人霓衣挂冰紈隱¶
見十二疊觀者疑夸謾破板陸生畫青猊戯盤跚¶
上有二天人揮手如翔鸞筆墨雖欲盡典刑垂不¶
刋赫赫賛皇公英姿凜以寒古柏親手種挺然誰¶
<pb:KR4h0040_SBCK_018-7a>¶
敢干枝撐雲峯裂根入石窟蟠薙草得斷碑斬崖¶
出金棺瘞藏豈不牢見伏理可歎四雄皆龍虎遺¶
迹儼未刓方其盛壯時爭奪肯少安廢興屬造物¶
遷逝誰控摶況彼妄庸子而欲事所難古今共一¶
&KR0100;後丗徒辛酸聊興廣武歎不待雍門彈¶
　　　　僧清順新作垂雲亭　蘇　軾¶
江山雖有餘亭榭著難穩登臨不得要萬象各偃¶
蹇惜哉垂雲軒此地得何晚天功爭向背詩眼巧¶
増損路窮朱欄出山破石壁很海門浸坤軸湖尾¶
抱雲巘葱葱城郭麗淡淡煙村逺紛紛烏鵲去一¶
<pb:KR4h0040_SBCK_018-7b>¶
一漁樵返雄觀快新獲微景收昔遁道人眞古人¶
嘯詠慕嵇阮空齋臥蒲褐芒屨每自捆天憐詩人¶
窮乞與供詩本我詩乆不作荒澁旋鋤墾從君覓¶
佳句咀嚼廢朝飯¶
　　　　西齋　蘇　軾¶
西齋深且明中有六尺牀病夫朝睡足危坐覺日¶
長昏昏旣非醉踽踽亦非狂褰衣竹風下穆然中¶
微涼起行西園中草木含幽香榴花開一枝桑&KR0037;¶
沃以光鳴鳩得美䕃困立忘飛翔黄鳥亦自喜新¶
音變圓吭杖蔾觀物化亦以觀我生萬物各得時¶
<pb:KR4h0040_SBCK_018-8a>¶
我生日皇皇¶
　　　　司馬君實獨樂園　蘇　軾¶
青山在屋上流水在屋下中有五畮園花竹秀而¶
野花香襲杖屨竹色侵盞斝樽酒樂餘春棊局消¶
長夏洛陽古多士風俗猶爾雅先生臥不出冠蓋¶
傾洛社雖云與衆樂中有獨樂者才全德不形所¶
貴知我寡先生獨何事四海望陶冶兒童誦君實¶
走卒知司馬持此欲安歸造物不我捨名聲逐吾¶
軰此病天所赭撫掌笑先生年來效瘖啞¶
　　　　除夜病中贈叚屯田　蘇　軾¶
<pb:KR4h0040_SBCK_018-8b>¶
龍鍾三十九勞生已強半歳暮日斜時還爲昔人¶
歎(十九嵗暮日斜時/樂天詩云行年三)今年一線在那復堪把玩欲¶
起強持酒故交雲雨散惟有病相尋空齋爲老伴¶
蕭條燈火冷寒夜何時旦勌僕觸屏風飢鼯嗅空¶
案数朝閉閤臥霜髪秋蓬亂傳聞使者來䇿杖就¶
梳盥書來苦安慰不怪造請緩大夫忠烈後髙義¶
金石貫要當擊權豪未肯覷衰懦此生何所似闇¶
盡灰中炭歸田計已決此邦聊假舘三徑粗成貲¶
一枝有餘暖願君更信宿庶奉一笑粲¶
　　　　和頓教授見&KR0009;　蘇　軾¶
<pb:KR4h0040_SBCK_018-9a>¶
我笑陶淵明種秫二頃半婦言旣不用還有責子¶
歎無弦則無琴何必勞撫玩我笑劉伯倫醉髮蓬¶
茆散二豪苦不納獨以鍤自伴旣死何用埋此身¶
同夜旦孰云二子賢自結兩重案笑人還自笑出¶
口談治亂一生溷塵垢晚以道自盥無成空得懶¶
坐此百事緩側聞頓夫子講道出新貫豈無一尺¶
書恐不記庸懦陋邦貧且病數米銖稱炭慚愧章¶
先生十日坐空館袖中出子詩貪讀酒屢暖狂言¶
各煩愼勿使輸薪粲¶
　　　　京師哭任遵聖　蘇　軾¶
<pb:KR4h0040_SBCK_018-9b>¶
十年不還郷兒女日夜長豈惟催老大漸復成凋¶
䘮毎聞耆舊亡涕泫聲輙放老任況&KR0009;逸先子推¶
輩行文章少得譽詩語尤清壯吏能復所長談笑¶
萬夫上自喜作劇縣偏工破豪黨奮髯走猾吏嚼¶
齒對姦將哀哉命不偶每以才得謗竟使落窮山¶
青衫就黄壤宦遊乆不樂江海永相望退耕本就¶
君時節相勞餉此懷今不遂歸見纍纍葬望哭國¶
西門落日銜千嶂平生唯一子抱負珠在掌見之¶
齠齓中已有食牛量他年如入洛生死一相訪惟¶
有王濬沖心知中散狀¶
<pb:KR4h0040_SBCK_018-10a>¶
　　　　張寺丞益齋　蘇　軾¶
張子作齋舎而以益爲名吾聞之夫子求益非速¶
成譬如遠遊客日夜事征行今年適燕薊明年走¶
蠻荆東觀盡滄海西渉渭與涇歸來閉户坐八方¶
在軒庭又如學醫人識病由飽更風雨晦明滛跛¶
躄瘖聾盲虚實在其脉静躁在其情榮枯在其色¶
壽夭在其形茍能閱千人望見知死生爲學務日¶
益此言當自程爲道貴日損此理在旣盈願君書¶
此詩以爲益齋銘¶
　　　　送鄭户曹　蘇　軾¶
<pb:KR4h0040_SBCK_018-10b>¶
水遶彭祖樓山圍戯馬臺古來豪傑地千載有餘¶
哀隆準飛上天重瞳亦成灰白門下吕布大星隕¶
臨淮尚想劉德輿置酒此徘徊爾來苦寂寞廢圃¶
多蒼苔河從百步響山到九里回山水自相激夜¶
聲轉風雷蕩蕩清河壖黄樓我所開秋月墮城角¶
春風揺酒盃遲君爲坐客新詩出瓊瑰樓成君已¶
去人事固多乖他年君倦游白首賦歸來登樓一¶
長嘯使君安在哉¶
　　　　送李公擇　蘇　軾¶
嗟予寡兄弟四海一子由故人雖云多出處不我¶
<pb:KR4h0040_SBCK_018-11a>¶
謀弓車無停招逝去勢莫留僅存今幾人各在天¶
一陬有如長庚月到曉爛不收宜我與夫子相好¶
手足侔比年兩見之賔主更獻酬樂哉十日飲衎¶
衎和不流論事到深夜僵仆鈴與騶頗嘗見使君¶
有客如此不欲别不忍言慘慘集百憂念我野夫¶
兄知名三十秋已得其爲人不待風馬牛他年林¶
下見傾蓋如白頭¶
　　　　懷西湖&KR0009;晁美叔同年　蘇　軾¶
西湖天下景遊者無愚賢深淺隨所得誰能識其¶
全嗟我本狂直早爲丗所&KR0162;獨專山水樂付與寕¶
<pb:KR4h0040_SBCK_018-11b>¶
非天三百六十寺幽尋遂窮年所至得其妙心知¶
口難傳至今清夜夢耳目餘芳鮮君持使者節風¶
采爍雲煙清流與碧巘安肯爲爾妍胡不屏&KR0016;從¶
暫借僧榻眠讀我壁間詩清流洗煩煎䇿杖無道¶
路直造意所便應逢古漁父葦間自寅縁問道若¶
有得買魚勿論錢¶
　　　　種松得徠字　蘇　軾¶
春風吹榆林亂葉飛作堆荒園一雨過戢戢千萬¶
栽青松種不生百株望一枚一枚已有餘氣壓千¶
畮槐野人易斗粟云自魯徂徠魯人不知貴萬竈¶
<pb:KR4h0040_SBCK_018-12a>¶
飛青煤束縛同一車胡爲乎來哉泫然解其縳清¶
泉洗浮埃枝葉傷尚困生意未肯回山僧老無子¶
養視如嬰孩坐待老龍蛇清隂滿南臺孤根裂山¶
石直幹排風雷我今百日客養此千歳材(不百日/時去替)¶
茯苓無消息𩀱𩯭日夜催古今一俛仰作詩&KR0009;餘¶
哀¶
　　　　以𩀱刀遺子由子由有詩次其韻¶
　　　　　　　　　　　　　　蘇　軾¶
寶刀匣不見但見龍雀鐶何曾斬蛟蛇亦未切琅¶
玕胡爲穿窬輩見之要領寒吾刀不汝問有愧在¶
<pb:KR4h0040_SBCK_018-12b>¶
其肝念此刀自藏包之虎皮斑湛然如古井終嵗¶
不復瀾不憂無所用憂在用者難佩之非其人匣¶
中自長歎我老衆所易屢遭非意干惟有王𤣥通¶
堦庭秀枝蘭知子後必大故擇刀所便屠狗非不¶
用一歳六七刓欲試百鍊剛要須更泥蟠作詩銘¶
其背以待知者看¶
　　　　與王郎中昆仲及兒邁遶城觀荷花二¶
　　　　首　蘇　軾¶
昨夜雨鳴渠曉來風襲月蕭然欲秋意溪水清可¶
啜環城三十里處處皆佳絶蒲蓮浩如海時見舟¶
<pb:KR4h0040_SBCK_018-13a>¶
一葉此間真避丗青蒻低白髪相逢欲相問已逐¶
驚鷗没¶
清風定何物可愛不可名所至如君子草木有嘉¶
聲我行本無事孤舟任斜横中流自偃仰適與風¶
相迎舉杯屬浩𣺌樂此兩無情歸來兩溪間雲水¶
夜自明¶
　　　　送俞節推(字退翁/尚之子尚)蘇　軾¶
呉興有君子淡如朱絲琴一唱三歎息至今有遺¶
音嗟余與夫子相避如參辰(師余歸而退翁去及/退翁官干蜀余在京)¶
(則退翁亡矣/余官于呉興)猶喜見諸郎窈然清且深異時多良¶
<pb:KR4h0040_SBCK_018-13b>¶
士末路䘮初心我生不有命其肯枉尺尋¶
　　　　東坡七首　蘇　軾¶
余至黃二年日以困匱故人馬正卿哀余乏食爲¶
於郡中請故營地數十畮使得躬耕其中地旣乆¶
荒爲茨&KR0068;瓦礫之場而歳又大旱墾闢之勞筋力¶
殆盡釋耒而歎乃作是詩自愍其勤庶幾來歳之¶
入以忘其勞焉¶
廢壘無人顧頺垣長蓬蒿誰能&KR0162;筋力歳晚不償¶
勞獨有孤旅人天窮無所逃端來拾瓦礫歳旱土¶
不膏﨑嶇草&KR0068;中欲刮一寸毛喟然釋耒歎我廩¶
<pb:KR4h0040_SBCK_018-14a>¶
何時髙¶
荒田雖浪莽髙庳各有適下隰種秔稻東原蒔&KR0037;¶
栗江南有蜀士桑果已許乞好竹不難栽但恐鞭¶
横逸仍須卜佳處規以安我室家僮燒枯草走報¶
暗井出一飽未敢期瓢飲已可必¶
自昔有微泉來從遠嶺背穿城過聚落流惡壯蓬¶
艾去爲柯氏陂十畮魚蝦㑹嵗旱泉亦竭枯萍粘¶
破塊昨夜南山雲雨到一犂外泫然尋故瀆知我¶
理荒薈泥芹有宿根一寸嗟獨在雪芽何時動春¶
鳩行可膾(雜鳩肉作之/蜀人貴芹芽膾)¶
<pb:KR4h0040_SBCK_018-14b>¶
種稻清明前樂事我能數毛雨暗春澤針水聞好¶
語(生時農夫相語稻針水矣/蜀人以細雨爲雨毛稻&KR0004;)分秧及初夏漸喜風¶
葉舉月明㸔露上一一垂珠縷秋來霜穗重顚倒¶
相撐拄但聞畦隴間蚱蜢如風雨(蜢羣飛田間如/蜀中稻熟時蚱)¶
(不害稻/小蝗狀而)新舂便入甑玉粒照筐筥我乆食官倉¶
紅腐等泥土行當知此味口腹吾已許¶
良農惜地力幸此十年荒桑柘未及成一麥庶可¶
望投種未逾月覆塊已蒼蒼農夫告我言勿使苗¶
葉昌君欲冨餅餌要須縱牛羊再拜謝苦言得飽¶
不敢忘¶
<pb:KR4h0040_SBCK_018-15a>¶
種&KR0037;期可剥種松期可斲事在十年外吾計亦已¶
慤十年不足道千載如風雹舊聞李衡奴此䇿擬¶
可學我有同舎郎官居在𤅬岳(擇也/李公)遺我三寸柑¶
照坐光卓犖百栽儻可致當及春冰渥想見竹籬¶
間青黃垂屋角¶
潘子乆不調沽酒江南村郭生本將種賣藥西市¶
垣古生亦好事恐是押衙孫家有十畮竹無時容¶
扣門我窮交舊絕三子獨見存從我於東坡勞餉¶
同一飱可憐杜拾遺事與朱阮論吾師卜子夏四¶
海皆弟昆¶
<pb:KR4h0040_SBCK_018-15b>¶
　　　　冬至日贈安節　蘇　軾¶
我生幾冬至少小如昨日當時事父兄上壽拜脫¶
𦞃十年閱凋謝白髪催衰疾瞻前惟兄三顧後子¶
由一近者隔濤江逺者天一壁今朝復何幸見此¶
萬里妷憶汝緫角時啼笑爲梨栗今來能慷&KR0099;志¶
氣堅鐡石諸孫行復爾丗事何時畢詩成却超然¶
老淚不成滴¶
　　　　陳季常見過二首　蘇　軾¶
仕宦常畏人退居還喜客君來輙館我未覺雞&KR0112;¶
窄東坡有竒事已種十畮麥但得君眼青不辭奴¶
<pb:KR4h0040_SBCK_018-16a>¶
飯白¶
送君四十里只使一帆風江邊千樹柳落我酒盃¶
中此行非逺别此樂固無窮但願長如此來徃一¶
生同¶
　　　　初秋&KR0009;子由　蘇　軾¶
百川日夜逝物我相隨去惟有宿昔心依然守故¶
處憶在懷遠驛閉門秋暑中藜羮對書史揮汗與¶
子同西風忽凄厲落葉穿户牖子起尋裌衣感歎¶
執我手朱顔不可恃此語君勿疑别離恐不免功¶
名定難期當時已悽斷況此兩衰老失塗旣難追¶
<pb:KR4h0040_SBCK_018-16b>¶
學道恨不早買田秋已議築室春當成雪堂風雨¶
夜已作對牀聲¶
　　　　過建昌李野夫公擇故居¶
　　　　　　　　　　　　　　蘇　軾¶
彭蠡東北源廬阜西南麓何人脩水上種此一𩀱¶
玉思之不可見破宅餘脩竹四鄰戒莫犯十畮森¶
似束我來仲夏初解籜呈新緑幽鳥向我鳴野人¶
留我宿裴回不忍去微月挂喬木遥想他年歸解¶
組巾一幅對牀老兄弟夜雨鳴竹屋臥聽鄰寺鍾¶
書䆫有殘燭¶
<pb:KR4h0040_SBCK_018-17a>¶
　　　　栖賢三峽橋　蘇　軾¶
吾聞太山石積日穿綫溜況此百雷霆萬丗與石¶
𨷖深行九地底險出三峽右長輸不盡溪欲滿無¶
底竇跳波飜潜魚震響落飛狖清寒入山骨草木¶
盡堅瘦空蒙煙靄間澒洞金石奏彎彎飛橋出歛¶
歛半月殻玉淵神龍近雨雹亂晴晝垂瓶得清甘¶
可嚥不可嗽¶
　　　　髙郵陳直躬處士畫鴈　蘇　軾¶
野鴈見人時未起意先改君從何處㸔得此無人¶
態無乃槁木形人禽兩自在北風振枯葦微雪落¶
<pb:KR4h0040_SBCK_018-17b>¶
璀璀慘澹雲水昏晶熒沙礫碎弋人悵何慕一舉¶
眇江海¶
　　　　次韻王覿正言喜雪　蘇　軾¶
聖人與天通有詔寛獄市好語夜喧街濕雲朝覆¶
砌紛然退朝後色映宫槐媚欲夸翦刻工故上朱¶
藍袂我方執筆侍未敢書上瑞君猶伏閤爭髙論¶
亦少慰霏霏止還作盎盎風與氣神龍乆濳伏一¶
怒勢必倍行當見三白拜舞讙萬嵗歸來飲君家¶
酣詠追旣醉¶
　　　　故李承之待制六丈挽詞¶
<pb:KR4h0040_SBCK_018-18a>¶
　　　　　　　　　　　　　蘇　軾¶
青青一寸松中有梁棟姿天驥墮地走萬里端可¶
期丗無阿房宫可建五丈旗又無穆天子西征燕¶
瑶池材大古難用老死亦其宜丈夫恐不免豈患¶
莫已知公如松與驥少小稱偉竒俯仰自廊廟笑¶
談無羌夷清朝竟不用白首仍憂時願斬横行將¶
請烹乾沒兒言雖不見省坐折姦雄窺嗟我去公¶
乆江湖生白髭歸來𦒿舊盡零落存者誰比公嵇¶
中散龍性不可羈疑公李北海慷&KR0099;多雄詞淒涼¶
五君詠沉痛八哀詩邪正乆乃明人今屬公思九¶
<pb:KR4h0040_SBCK_018-18b>¶
原不可作千古有餘悲¶
　　　　送范純粹守慶州　蘇　軾¶
才大古難用論髙常近迂君㸔趙魏老乃爲滕大¶
夫浮雲無根蔕黄潦能須㬰知經幾成敗得見眞¶
賢愚羽旄照城闕談笑安邊隅當年老使君赤手¶
降於莵諸郎更何事折箠鞭其雛吾知鄧平叔不¶
𨷖月支胡¶
　　　　送千乘千能兩姪還郷　蘇　軾¶
治生不求富讀書不求官譬如飲不醉陶然有餘¶
歡君㸔龐德公白首終泥蟠豈無子孫念顧獨遺¶
<pb:KR4h0040_SBCK_018-19a>¶
以安鹿門上冢回牀下拜龍鸞躬耕竟不起耆舊¶
節獨完念汝少多難冰雪落綺䊵五子如一人奉¶
養眞色難烹雞獨食母自饗苜蓿盤口腹恐累人¶
寧我食無肝西來四千里敝袍不言寒秀眉似我¶
兄亦復心閑寛忽然捨我去嵗晚留餘酸我豈軒¶
冕人青雲意先䦨汝歸蒔松菊環以青琅玕榿隂¶
三年成可以挂我冠清江入城郭小圃生微瀾相¶
從結茅舎曝背談金鑾¶
　　　　故周茂叔先生濂溪　蘇　軾¶
丗俗眩名實至人疑有無怒移水中蟹愛及屋上¶
<pb:KR4h0040_SBCK_018-19b>¶
烏坐令此溪水名與先生俱先生本全德廉退乃¶
一隅因抛彭澤米偶似西山夫遂即世所知以爲¶
溪之呼先生豈我輩造物乃其徒應同柳州柳聊¶
使愚溪愚¶
　　　　歐陽叔弼見訪道陶淵明事因語及元¶
　　　　載之死歎其識有淺深退作此詩¶
　　　　　　　　　　　　　　蘇　軾¶
淵明求縣令本縁食不足束帶向督郵小屈未爲¶
辱飜然賦歸去豈不念窮獨重以五斗米折腰營¶
口腹如何元相國萬鍾不滿欲胡椒銖兩多何用¶
<pb:KR4h0040_SBCK_018-20a>¶
八百斛以此殺其身何啻抵鵲玉徃者不可悔吾¶
其返自燭¶
　　　　竹間亭小酌懷歐陽叔弼季黙呈趙景¶
　　　　貺陳履常一首　蘇　軾¶
歳莫自急景我閑方緩觴醉餘西湖晚歩轉北渚¶
長地坐略少長意行無澗岡乆知薺麥清稍喜榆¶
柳黄盎盎春欲動㶑㶑夜未央水天鷗鷺靜月霧¶
松檜香撫景方婉娩懷人重淒涼豈無一老兵坐¶
念兩歐陽我意正麋鹿君才亦圭璋此㑹恐難乆¶
此歡不可忘¶
<pb:KR4h0040_SBCK_018-20b>¶
　　　　東府雨中别子由　蘇　軾¶
庭下梧桐樹三年三見汝前年適汝隂見汝鳴秋¶
雨去年秋雨時我自廣陵歸今年中山去白首歸¶
無期客去莫歎息主人亦是客對牀定悠悠夜雨¶
空蕭瑟起折梧桐枝贈汝千里行歸來知健否莫¶
忘此時情¶
　　　　過髙郵&KR0009;孫君孚　蘇　軾¶
過淮風氣清一洗塵埃容水木漸幽茂菰蒲雜游¶
龍可憐夜合花青枝散紅茸美人遊不歸一笑當¶
誰供故園在何處已偃手種松我行忽失路歸夢¶
<pb:KR4h0040_SBCK_018-21a>¶
山千重聞君有&KR0018;郭二頃收横從卷野畢秋穫殷¶
牀聞夜舂樂哉何所憂社酒粥面醲宦遊豈不好¶
毋令到千鍾¶
　　　　次韻定慧欽老見&KR0009;　蘇　軾¶
閑居蓄百毒救此跛與盲依山作陶穴掩此暴骨¶
横區區效一漑豈能濟含生力惡不已出時哉非¶
汝爭¶
　　　　江月五首　蘇　軾¶
嶺南氣候不常吾嘗云菊花開時乃重陽良天佳¶
月即中秋不須以日月爲斷也今歳九月殘暑方¶
<pb:KR4h0040_SBCK_018-21b>¶
退旣望之後月出愈遲然予嘗夜起登合江樓或¶
與客遊豐湖入栖禪寺扣羅浮道院登逍遥堂逮¶
曉乃歸杜子美云四更山吐月殘夜水明樓此殆¶
古今絕唱也因其句作五首仍以殘夜水明樓爲¶
韻¶
一更山吐月玉塔臥微瀾正似西湖上湧金門外¶
㸔冰輪橫海闊香霧入樓寒停鞭且莫上照我一¶
杯殘¶
二更山吐月幽人方獨夜可憐人與月夜夜江樓¶
下風枝乆未停露草不可藉歸來掩關臥唧唧蟲¶
<pb:KR4h0040_SBCK_018-22a>¶
夜話¶
三更山吐月栖鳥亦驚起起尋夢中遊清絶正如¶
此驅雲掃衆宿俯仰迷空水幸可飲我牛不須違¶
洗耳¶
四更山吐月皎皎爲誰明幽人赴我約坐待玉繩¶
橫野橋多斷板山寺有微行今夕定何夕夢中遊¶
化城¶
五更山吐月䆫逈室幽幽玉鈎還挂户江練却明¶
樓星河澹欲曉鼓角冷知秋不眠飜五詠清切變¶
蠻謳¶
<pb:KR4h0040_SBCK_018-22b>¶
　　　　遷居之夕聞鄰舎兒誦書欣然而作¶
　　　　　　　　　　　　　　蘇　軾¶
幽居亂蛙黽生理半人禽跫然已可喜況聞弦誦¶
音兒聲自圎美誰家兩青衿且欣習齊咻未敢笑¶
越吟九齡起韶石姜子家日南吾道無南北安知¶
不生今海闊尚挂斗天髙欲橫參荆榛短牆缺燈¶
火破屋深引書與相和置酒仍獨斟可以侑我醉¶
琅然如玉琴¶
　　　　次韻子由所居　蘇　軾¶
幽居有古意義井分西牆誰言三伏熱止須一杯¶
<pb:KR4h0040_SBCK_018-23a>¶
涼先生坐忍渴羣囂自披猖衆散徐酌飲逡廵味¶
尤長¶
　　　　和陶淵明飲酒　蘇　軾¶
道䘮士失已出語輙不情江左風流人醉中亦求¶
名淵明獨清眞談𥬇得此生身如受風竹掩冉衆¶
葉驚俯仰各有態得酒詩自成¶
　　　　和陶淵明怨詩楚調示龐主簿及鄧治¶
　　　　中　蘇　軾¶
當歡有餘樂在戚亦頽然淵明得此理安處固有¶
年嗟我與先生所賦良竒偏人間少宜適惟有歸¶
<pb:KR4h0040_SBCK_018-23b>¶
耘田我昔墮軒冕毫釐眞市&KR1185;歸來臥重茵憂愧¶
自不眠如今破茅屋一夕或三遷風雨睡不知黄¶
葉滿枕前寧當出怨句慘慘如孤煙但恨不早悟¶
猶推淵明賢¶
　　　　和陶淵明雜詩　蘇　軾¶
眞人有妙觀俗子多妄量區區勸粒食此豈知子¶
房我非徒跣相終老懷未央兎死縳淮隂狗功指¶
平陽哀哉亦可羞世路皆羊腸¶
　　　　和陶淵明庚戌歳九月中於西田穫早¶
　　　　稻　蘇　軾¶
<pb:KR4h0040_SBCK_018-24a>¶
蓬頭二獠奴誰謂愿且端晨興洒掃罷飽食不自¶
安願此治圃畦少資主遊觀晝功不自覺夜氣乃¶
潜還早韭欲爭春晚菘先破寒人間無正味美好¶
出艱難早知農圃樂豈有非意干尚恨不持鋤未¶
免騂我顔此心苟未降何適不間關休去復歇去¶
食菜何所歎¶
　　　　和淵明始作鎭軍參軍經曲阿¶
　　　　　　　　　　　　　　蘇　軾¶
虞人非其招欲徃畏簡書穆生責醴酒先見我不¶
如江左古弱國強臣擅天衢淵明墮詩酒遂與功¶
<pb:KR4h0040_SBCK_018-24b>¶
名踈我生值良時朱金義當紆天命適如此幸收¶
廢棄餘獨有愧此翁大名難乆居不思犧牛龜兼¶
取熊掌魚北郊有大賚南冠解囚拘眷言羅浮下¶
白鶴返故廬¶
　　　　和陶淵明詠三良　蘇　軾¶
此生太山重忽作鴻毛遺三子死一言所死良已¶
微賢哉晏平仲事君不以私我豈犬馬哉從君求¶
蓋帷殺身固有道大節要不虧君爲社禝死我則¶
同其歸顧命有治亂臣子得從違魏顆眞孝愛三¶
良安足希仕宦豈不榮有時纒憂悲所以靖節翁¶
<pb:KR4h0040_SBCK_018-25a>¶
服此黔婁衣¶
　　　　和陶淵明詠貧士　蘇　軾¶
夷齊恥周粟髙歌誦虞軒産禄彼何人能致綺與¶
園古來避丗士死灰或餘煙末路益可羞朱墨手¶
自研淵明&KR0004;亦仕弦歌本誠言不樂乃徑歸視世¶
差獨賢¶
　　　　夏晝　章　望之¶
一日常百刻轉若車輪忙千日十萬刻百年能幾¶
長逹者齊古今一生甚微茫夏日豈爲永而足以¶
較量人丗不足惜行善乃自彰無及間暇時般樂¶
<pb:KR4h0040_SBCK_018-25b>¶
爲滛荒夷齊餓人者顔閔非公王其人品孰亞周¶
氏與虞唐亦用仁義積豈今身未亡冨貴無可恃¶
莫與公道強夜思晝以力四序皆流光示君夏晝¶
誦惕惕其自傷¶
　　　　宿簡寂觀　𡊮　陟¶
名山崇祕祠終夜得清賞真氣溢空浮流泉隨砌¶
響林巒片月散殿閣髙風行天際斗杓直庭中盤¶
石横(朝斗之石/即陸脩靜)逸人今何之故嶺不改秀白鶴唳¶
松梢青燈　巖竇怳追汗漫駕深悟逍遥言四顧¶
羣動寂冥心歸灝元¶
<pb:KR4h0040_SBCK_018-26a>¶
　　　　再遊雲居(西莊而上取姚田莊路唯麥/登山有三路去冬自防潭由)¶
(未行/莊一路)𡊮　陟¶
風吹嶺頭樹似欲招行客縁雲過絕頂復見紫霄¶
宅平觀三百里下視八千尺隼擊九秋嚴鵬展萬¶
里翮五老鎭相望西岫天與敵可笑培塿羣亦自¶
矜寸碧氛埃卷宇宙鴈騖下川澤旣諧慧智心若¶
蹈聖賢域危亭據中峯回抱竦天壁沈沈古帝坐¶
左右列夔稷舉頭河漢通直欲攀南極合奏天地¶
籟兩耳清歷歷吁嗟萬類微胡爲競朝夕安知太¶
清上我方適所適尚思西巘路去冬躡𩀱屐髙興¶
<pb:KR4h0040_SBCK_018-26b>¶
挹洪厓大句鼔天力到今巖壑間浩浩起金石安¶
得少陵翁物外講新格重來羈紲在欲隱丗累廹¶
多謝受命松長存歳寒色¶
　　　　覆驗餘姚道中　王　存¶
一夫死非命滌驗更兩吏一囚坐法誅三覆與衆¶
棄去年交阯敗殺戮無賤貴江淮屢歳眚積殍溝¶
壑穢聖人於赤子愛重若彼至謹小以遺大誰其¶
原帝意¶
　　　　雜興三首　鮮于　侁¶
幽居觀物變天道固虚盈炎馭日方熾微隂一已¶
<pb:KR4h0040_SBCK_018-27a>¶
生涼風動野草桃李先飄零蜩螗集髙栁絡緯響¶
空庭愁心獨耿耿宵夢竟難成¶
一氣斡元造爲功未嘗煩羣生自委化天地亦何¶
言鳬脛不可増楮葉不可鐫欲益固爲損勞心非¶
自然不見平陽侯醇酒聊終年¶
三王貴養老取重在乞言酒醴副佳肴黄髪斯皤¶
然朝廷本忠厚風俗亦變遷豈意漢道微侍中惟¶
少年耆舊無備問李公所以難¶
　　　　新堂夜坐月色皎然由連理亭信歩庭¶
　　　　中徘徊乆之因爲五言一首¶
<pb:KR4h0040_SBCK_018-27b>¶
　　　　　　　　　　　　　　鮮于　侁¶
秋風動微涼天雨新霽後閑齋獨隱几明月在髙¶
栁振衣歩庭下顥氣入襟袖天空雲漢明隱約辨¶
列宿蒼蒼松檜上零露霏欲流(聲/去)脱葉滿閑園繁¶
華迨衰朽清宵望蟾彩宜付一杯酒多病謝樽罍¶
城頭轉寒漏¶
　　　　海州觀放鶻搏兎不中而飛去¶
　　　　　　　　　　　　　　沈　存中¶
秋霜濯空林暮日在峯頂冥冥起長風稍稍絕遺¶
影驍禽值猛搏俯取不待頃豈非求者乖矯翮成¶
<pb:KR4h0040_SBCK_018-28a>¶
遠騁未能謝榛莽那用遽悻悻此心竟可憐得失¶
未宜病¶
　　　　觀餘姚海氛　謝　景初¶
海上風與雨未朕先氣升澤鹵雜山雲蓊鬱相薫¶
蒸交語面已障安辨丘與陵衣濡帶革緩臭腥殊¶
可憎自非昌其陽疾癘得以乗君子却隂邪何必¶
醫師能¶
　　　　餘姚董役海隄有作　謝　景初¶
五行交相陵海水不潤下處處壞堤防白浪大於¶
馬顧予爲其長恐懼敢暫捨董衆完築塞䟦履率¶
<pb:KR4h0040_SBCK_018-28b>¶
曠野使人安於生兹不羞民社調和隂與陽自有¶
任責者¶
　　　　法喜堂　謝　景初¶
虚堂庇風雨結(御諱/髙宗)不務壯外飾無髹髵置物況¶
容長開篋藥劑靈拈棊白黒抗階花澹亦夭庭石¶
碧交向出門鳥雀喧燕處物我䘮呉俗夸有素佛¶
徒侈相尚獨能守質靜坐以矯流宕棲之果自喜¶
何須山海上¶
　　　　村居　文　與可¶
日影滿松䆫雲開雨初止晴林梨&KR0037;熟曉巷兒童¶
<pb:KR4h0040_SBCK_018-29a>¶
喜牛羊深澗下鳬鴈寒塘裏田父酒新成瓶甕饋¶
隣里¶
　　　　新晴山月　文　與可¶
髙松漏踈月落影如畫地徘徊愛其下夜乆不能¶
寐怯風池荷捲病雨山果墜誰伴予苦吟滿林啼¶
絡緯¶
　　　　屬疾梧軒　文　與可¶
髙梧覆新葉滿院發華滋白日一何永清隂閑自¶
移暖蟲垂到地晴鳥語多時病肘𠋣枯几泊然忘¶
所思¶
<pb:KR4h0040_SBCK_018-29b>¶
¶
皇朝文鑑卷第十八¶
