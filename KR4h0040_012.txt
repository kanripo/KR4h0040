# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:03.074082
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0455-012皇朝文鑑-卷第十二.
<pb:KR4h0040_SBCK_012-1a>¶
皇朝文鑑卷第十二¶
　詩¶
　　四言¶
　　　皇雅十首　尹　洙¶
　　　定州閲古堂　富　弼¶
　　　祫禮頌聖徳　梅　堯臣¶
　　　魏京　劉　敞¶
　　　古風　劉　敞¶
　　　閔雨　劉　敞¶
　　　新田　王　安石¶
<pb:KR4h0040_SBCK_012-1b>¶
　　　潭州新學　王　安石¶
　　　明堂樂章二首　王　安石¶
　　　顔樂亭　程　顥¶
　　　何公橋　蘇　軾¶
　　　觀棊　蘇　軾¶
　　　和陶淵明時運　蘇　軾¶
　　　和陶淵明勸農　蘇　軾¶
　　　江郊　蘇　軾¶
　　　泂酌亭　蘇　軾¶
　　　　皇雅十首　尹　洙¶
<pb:KR4h0040_SBCK_012-2a>¶
天監受命也自梁至于周兵難不息　宋受命統¶
一萬方焉¶
天監下民亂靡有定甚武且仁祚厥眞聖仁實懷¶
徠武以執競匪䖍匪劉拯我大命自昔外禪月經¶
日營令以挾制政以隂傾　帝初治兵志勤于征¶
奄受神器匪謀而成淮潞弗䖍卒汙叛迹戎輅戒¶
嚴皇威有赫彼冦詿民吾勇其百殄厥渠魁貸其¶
反側　帝朝法宫左右宗公忮夫悍士以雍以容¶
爾居爾室爾工爾農既息既養惟天子功¶
　　　　天監四章章八句¶
<pb:KR4h0040_SBCK_012-2b>¶
西師征蜀也¶
主用西師岷梁弗賔匪曰&KR0018;固實交晉人予訓予¶
誓合我將臣正厥有罪無庸傷民矯矯虎士載摧¶
其壁于嗟孟侯亦果其策迎師而降靡抗鋒鏑豈¶
獨身謀完是宗國蜀都既平將臣失律此衆悍驕¶
彼民危慄當塗叫呶合萬爲一匪懷則威　帝心¶
是恤　帝曰將臣予嘉乃庸廢命毒民爾弗有終¶
邦典用疑惟罪惟功靡殛而削恊于厥中　帝曰¶
孟侯受封于楚淑旂琱戈備物異數俾爾族姻及¶
乃文武服在王庭靡不有序蜀民呼歌天子威靈¶
<pb:KR4h0040_SBCK_012-3a>¶
保我者封&KR0064;我者刑匪功是私匪弱是陵天子惠¶
民疇敢不承¶
　　　　西師六章章八句¶
&KR0132;武受俘也命將伐南海平金陵俘二王以獻¶
&KR0132;武定功時惟二方淮服其義海南遂荒孰孱而盭¶
孰&KR0064;而猖自底不譓乃終滅亡　帝戒二俘同即¶
爾誅予惟民無辜休息是圖時其輯矣寧威獨夫¶
帝嗟汙邦乆罹于兵或&KR0064;下以征或敷虐以刑予¶
命中典恊于國經民服德音室家以寧¶
　　　　&KR0132;武三章二章八句一章六句¶
<pb:KR4h0040_SBCK_012-3b>¶
憲古令守臣也削其附庸以強帝室焉　帝懷永¶
圖治古是憲四方守臣惟屏惟翰在昔艱難弗惠¶
訓典跨都連城高牙以建有土有民肆乃征繕以¶
息以容終焉叛換凡今帥臣狃厥聞見匪革亂原¶
曷清多難　帝告庶邦式是典彜元侯顯父戚臣¶
宗支正乃封圻予一人是毗凡曰附城罔爾俾之¶
畜兵厚賦靡爾得私母㐫而國作福作威天子有¶
命疇敢不祇子孫承承唯萬世規¶
　　　　憲古二章章十六句¶
大鹵王師討晉罪也¶
<pb:KR4h0040_SBCK_012-4a>¶
冀州之疆粤惟大鹵俗忮而專地扼而固恊比幽¶
都蕩揺邊圉三垂既夷&KR0495;威弗沮　帝御六師百¶
萬貔虎剪其附庸至于城下鋒鏑始交梯衝如舞¶
蠢爾孱王請附降虜我士奮揚願究吾武　皇帝¶
曰吁念彼&KR0058;庶匪鯨匪鯢復爲王士晉郊既平九¶
區以寧陳功太廟告假威靈在昔武王于啇觀兵¶
維我　藝祖亦勤于征匪貸晉罪俟厥貫盈聖作¶
聖繼巍巍相承皇矣　二后功莫與京¶
　　　　大鹵二章一章二十二句一章十四句¶
帝籍修故典也躬耕以劭農焉¶
<pb:KR4h0040_SBCK_012-4b>¶
帝籍于郊典儀具陳務農以訓供祀以勤祀在誠¶
誠匪勤于人訓農以實匪訓以文　帝謹二物乃¶
躬乃親公侯卿士暨厥庶民千甸有制飭哉惟寅¶
帝賚高年式宴且喜種種黄髮族立而議我生艱¶
難&KR0064;亂以繼耳狃金鼔目狎戎器皇其我圖親講¶
農事有子有孫力田孝悌鼔舞至仁薫焉如醉¶
　　　　帝籍二章章十四句¶
庶工任賢也¶
帝咨庶工疇其輔予俊乂以登厥勞乃圖匪忘舊¶
勲非賢勿俞巍巍衮台盛德以居任賢伊何昌言¶
<pb:KR4h0040_SBCK_012-5a>¶
是庸勉告爾猷罔恤廼躬豈無狷辭怫于予&KR0168;予¶
不爾疵爾無面從始時從官戎容揚揚今　帝左¶
右儒冠煌煌朝廷以尊文物典章得人之盛奕世¶
重光¶
　　　　庶工三章章八句¶
帝制北方請盟也¶
帝制萬邦罔有弗賔蠻夷戎狄羈而勿臣威格三¶
方稽顙獻珍單于革心願交使人　帝謀公卿列¶
侯庶校咸曰彼心&KR0064;戾隂狡既擾我疆復利吾寶¶
無若勵兵襲其還道　皇曰有衆予實念兹戰無¶
<pb:KR4h0040_SBCK_012-5b>¶
必勝矧其歸師借曰大獲疇能盡之益俾餘醜毒¶
吾朔陲乃俞其盟北州以綏在漢世宗抗威北戎¶
&KR0064;農筭商經用弗充中土震騷漢南始空降及後¶
世猶稱厥功於穆　聖考德無與偕匪勤于兵北¶
人遂來逮是三紀逺俗以懷生民休息嗚呼仁哉¶
　　　　帝制五章四章八句一章十句¶
皇治恤刑也¶
帝仁于用刑在位者以寛恤爲治焉皇底其治欽¶
哉惟刑在疑而宥罔察爲明愛怒弗肆孰爲重輕¶
母一弗辜惟典之平前世理官&KR0029;法以刻匪彼爲¶
<pb:KR4h0040_SBCK_012-6a>¶
&KR0311;蓋曰任職今之蔽獄務正其辟鍳于前人繄我¶
仁德皇德在仁寖而成風公侯卿士靡不率從麛¶
卵萌生咸保厥終不鄙不夭樂哉融融¶
　　　　皇治三章章八句¶
太平封祀告成功也¶
噫太平無象&KR0006;世烏得而知維盛德可迹&KR0006;其封¶
祀之儀東岱宗&KR0006;西汾脽禮上帝&KR0006;賔地祇　皇¶
有征&KR0006;吾民以嬉　皇有祈&KR0006;吾民是私天敷佑¶
&KR0006;俾　皇之釐永世億寧&KR0006;無疆之基¶
　　　　太平一章章八句¶
<pb:KR4h0040_SBCK_012-6b>¶
　　　　定州閱古堂　富　弼¶
天下十八道惟河北㝡重河北三十六州軍就其¶
中又析大名府定州眞定府高陽&KR0028;爲四路惟定¶
州㝡要定爲一路治所實天下要重之㝡知是州¶
者兼本路兵馬都部署居則治民出則治兵非夫¶
文武才全望傾于時者不能安疆埸屏王室也然¶
自國初已來專以武臣帥諸路慶曆七年甘陵妖¶
賊據城叛河北妖黨相揺以謀應卒驕將偄人心¶
大震　天子悟始議選儒臣帥四路以督諸將廼¶
起知鄆州資政殿學士給事中昌黎韓公帥眞定¶
<pb:KR4h0040_SBCK_012-7a>¶
以遏亂萌明年春賊誅人安既而夏大雨河決商¶
胡東北入于海河北灾人復不寧流徙失業者四¶
出咸不翅千里僵殍滿道　天子侐然且虞他姦¶
遂以公帥定定既要重天下宿兵素多屬傷殘之¶
後官民枵困征賦逃無幾而兵不少減兵襲舊幸¶
歉益驕以悍公夙夜裁整以威以懷兵之驕不從¶
令者捽其首惡斬以徇略爲條教餘怗怗就約不¶
敢譁于室至有調發者逺而彌戢如公親臨已而¶
招集逋亡四流爭還如啼孩奔父母惟恐其後至¶
則充然各得其欲農無廢隴賦有餘粒不旁誅橫¶
<pb:KR4h0040_SBCK_012-7b>¶
斂而上下足堙漏補罅一面完固公既擊彊梗之¶
兵又育彫瘵之民左行斧&KR0207;右哺飲食亂者畢治¶
亡者畢存禮法政教向之人所不得聞者今漸濡¶
酣飫無不貫徹自是邊人革其耳目新其肝腸優¶
爲而樂從故人易治而功成速也又明年秋　天¶
子圖公之功詔加大學士公先嘗表其志幸終三¶
年不願亟易也至　天子抑&KR0016;召而使即以授姑¶
遂公請亦以慰斯人愛公之心也公惕寵處官雖¶
無事未嘗輒自豫念兵與民之急宜無過者矧臨¶
要重之路憂虞所繫凡是繪畫不可以無法廼擇¶
<pb:KR4h0040_SBCK_012-8a>¶
取歷代賢守良將揔若干人行事創大屋以類相¶
次繪于周壁牓之曰閱古堂蓋欲閱古之人所爲¶
而爲之法也噫公雅文傑武自當視乎古人且天¶
下方遲公入輔以致太平若其安疆埸屏王室豈¶
庸考古而後能哉實公冲然不自有其有而歸乎¶
古人也其懸知來者不師繪事而公是師也雖然¶
蹋古蒐善惠人警已公之意謂其至矣乎公郵問¶
索詩因粗序所致之旨以誌其始而示于後詩曰¶
朔方之兵勁于九土尤勁而要粤惟定武兵勁在¶
馭用則羆虎失馭而勁驕不可舉曰保曰貝閉壁¶
<pb:KR4h0040_SBCK_012-8b>¶
連阻武爵斯守束手就虜　皇帝曰噫汝武曷取¶
有敝必革以儒于撫公來帥定始以威怒有兵悍¶
橫一用干斧連營怛之膽栗腰傴既懼而教如脂¶
如乳以刺以射以鉦以鼔無一不若師師旅旅列¶
城自敕靡不和附隂沴爲梗降此大雨大河破洩¶
在河之滸民被黜墊田入汚莽流離蕩析不得其¶
所公慼曰吁予敢寧處廼大招來乃大保聚乃營¶
帛粟寒衣飢茹民歸而安水下孰禦彊弱死生由¶
公復慮曰義曰仁震肅春煦合和蒸天天順以序¶
公境獨稔爰夌爰黍公俗獨樂夫耕婦杼人雖曰¶
<pb:KR4h0040_SBCK_012-9a>¶
康公亦奚豫謂此一方民與兵具務劇任重稽古¶
人&KR0073;人皆謂公與古爲伍公文化民公武禦侮何¶
思古人公不自許遂擇竒將繪于堂宇列其行事¶
指掌可數前有古人在我門戸後有來者依我墻¶
堵斯堂勿壞有堂有故堂之不存來者曷覩宏乎¶
煥乎千載是矩¶
　　　　祫禮頌聖德　梅　堯臣¶
溥哉孝享將事于寧文武卿士冠劒在庭奚俟¶
帝齋風霰其零風霰不已鉤陳豹尾龍旂太常立¶
列比比¶
<pb:KR4h0040_SBCK_012-9b>¶
帝居路寢百辟就次至于榖旦漫漫翳翳&KR0680;帝入¶
靈宫左撞黄鍾陞階置玉日氣曈曈鴻鴻杲杲氛¶
駁隂掃宿于太宫月星皓皓侍祠之臣鵠舉鷺振¶
或捧其匜或進其巾輔相夾導俯僂鮮鱗圭瓉以¶
陳登歌以均東向虚位發爵親親平明　帝還紫¶
宸序班望　帝之顔穆穆閑閑簷步廊廊雪浮陽¶
光大楹爛爛朱陛煌煌稱祝萬壽萬壽無疆却登¶
寶輿以御端門揭雞肆赦雷動乾坤于時都人于¶
時婦女于時蠻夷異口同語　天子萬年仁聖之¶
主臣時執&KR0634;與物咸覩敢播于詩庶聞九土¶
<pb:KR4h0040_SBCK_012-10a>¶
　　　　魏京　劉　敞¶
上二十年治建北京以章明　先帝廵狩之德以¶
逹孝思于下于時野之處士或相與議曰蓋文王都¶
豐武王都鎬豐鎬之間不能數百里文武之位不¶
過侯伯而詩人乃以聖人之德天子之事歌之有¶
如　聖朝德位相侔述作相繼而無遹駿烝哉之¶
詩此乃處士之罪非公卿之過也乃考聲譔辭以¶
繼大雅垂之無窮其文曰¶
皇作大都大都雄雄奄定北國四方來同　皇曰¶
卿士在昔　聖考祗遹文武維慈㓜老天監在上¶
<pb:KR4h0040_SBCK_012-10b>¶
既有明德乃命于下罔有不服匪允命之亦章慶¶
之匪允服之亦保育之時維玁狁侮予之疆靡度¶
靡虞跳呼以狂業業烝&KR0058;載震載驚侵魏及澶羣¶
心不寧　帝奮厥武百萬其士匪怒以棘于三十¶
里如虎如貔如霆如雷靡有逺邇　天子其來¶
天子來止士增其喜孰偷其生以不奮興驅之渾¶
渾攘之賁賁靡有輈張殱厥鯨鯤或獻其寶或請¶
其命　帝振于旅維時既定屹屹魏土山河之固¶
匪山河則固維上帝伊怒既閟爾弓既櫜爾予玁狁¶
臣之四方是休　皇曰卿士　聖孝之德允于孝¶
<pb:KR4h0040_SBCK_012-11a>¶
思孝思維則爾眎于魏以作我都以赫厥靈俾後¶
勿踰　皇曰卿士維帝時功時亦維人維冦萊公¶
爾敬爾止弼予于治期爾前人用迪爾事　皇曰¶
卿士維帝作武垂是萬年莫敢予侮泰山之封后¶
土之禪予監若兹惟天是眷翼翼魏土天子國之¶
穆穆原廟聖人則之孰爲彊&KR0064;來覯來覲俾讋于¶
威于忠是訓顯顯　天子孝德自躬率是休烈覃¶
之北戎河水東注昭哉禹績時萬斯年　天子之¶
德¶
　　　　古風　劉　敞¶
<pb:KR4h0040_SBCK_012-11b>¶
子欲富矣何用爲富農不若工工不若賈子欲貴¶
矣何用爲貴德不若名名不若勢粹&KR0006;純&KR0006;三五¶
之人&KR0006;終窶且貧&KR0006;孰知其珍&KR0006;¶
　　　　閔雨　劉　敞¶
臣伏見春首以來天乆不雨曆官李用晦治大&KR0283;¶
軌革太醫趙從古治黄帝六氣咸以謂風旱歲惡¶
然　陛下焦心勞意側躬修德蕃樂損膳議獄宥¶
過以迎導善氣爰及言事得罪者唐介杜樞之徒¶
復特見甄序小大之臣莫不欣然人情悅則天氣¶
和矣乃三月己巳日入而雨至于庚午詩不云乎¶
<pb:KR4h0040_SBCK_012-12a>¶
益之以霡霂既優既渥既霑既足生我百榖以此¶
見聖人之德與天相符言出而物應行發而神助¶
雖水旱之占有常數者猶不能違之況其眇者乎¶
竊觀詩書所載盛德之君至誠動天之速未有及¶
陛下者也臣不勝皷舞之至謹撰閔雨詩一首十¶
三章章六句投進以聞¶
堪輿絪緼一晦一明或沉而毁或亢而暘自古以¶
然世習爲常民生㝠㝠靡究靡知其幸而吉不幸¶
而灾猖狂妄行唯所遇之天命降監在我　元聖¶
兼覆廣&KR0073;四方既定維民之恤無所疵病伊年暮¶
<pb:KR4h0040_SBCK_012-12b>¶
春旱乆不雨人曰時哉曆有常數禹湯之賢莫能¶
弗遇　帝獨喟息是豈足言化育萬物若鎔以埏¶
患在誠薄不能動天退而齋心淵黙以居鍾鼔不¶
抎宴游不娛左右肅然一懷瞿瞿䟽獄省刑與物¶
更始内恕孔悲引咎在已爰及四海愚智咸喜追¶
悟讜直褒進淹滯聲色無迕式序在位嬖習權近¶
懾威屏氣已已乃雨若有&KR0017;神凄凄其風渰渰其¶
雲自東徂西罄無不均匪震匪拔匪溢匪&KR0165;生曰¶
百榖區萌畢逹以享以食小大胥悅天子之德視¶
雨之施肇自京師達于四裔無有蠻貊孚我君惠¶
<pb:KR4h0040_SBCK_012-13a>¶
天子之政視雨之時飬老長㓜速哉熈熈更化易¶
俗而民不知　天子之慶視雨之積自天降康時¶
萬時億眉壽無疆以靖四國¶
　　　　新田　王　安石¶
唐治四縣田之入於草莽者十九民如&KR0009;客雖簡¶
其賦緩其徭而不可以必留尚書比部郎中趙君¶
尚寛之來問弊於民而知其故乃使推官張君恂¶
以兵士興大渠之廢者一大陂之廢者四諸小渠¶
陂教民自爲者數十一年流民作而相告以歸二¶
年而淮之南湖之北操囊耜以率其妻子者其來¶
<pb:KR4h0040_SBCK_012-13b>¶
如雨三年而唐之土不可賤取昔之菽粟者多化¶
而爲稔環唐皆水矣唐獨得歲焉舩漕車輓負檐¶
出于四境一日之間不可爲數而唐之私廩固有¶
餘循吏之無稱於世乆矣予聞趙君如此故爲作¶
詩詩曰¶
離離新田其下流水孰知其初灌莽千里其南背¶
江其北逾淮父抱子扶十百其來其來僕僕慢我¶
雜屋趙侯劬之作者丕饑歲仍大熟飽及鷄鶩僦¶
舡與車四鄙出榖今游者處昔止者流維昔牧我¶
不如今侯侯來適野不有觀者稅于水濵問我鰥¶
<pb:KR4h0040_SBCK_012-14a>¶
寡侯其歸矣三歲于兹誰能止侯我徃來之¶
　　　　潭州新學　王　安石¶
治平元年天章閣待制興國吳公治潭州之明年¶
正月改築廟學于城東南越五月告成孔子用幣¶
潭人曰公爲善政以德我又不勩我而爲此學以¶
嘉我士子誰能詩乎以誦我公於無窮皆辭不敢¶
乃使來請詩曰¶
有嘉新學潭守所作守者誰歟仲庶氏吳振養矜¶
寡衣之褰襦黔首鼔歌吏靜不求乃相廟序生師¶
所廬上漏旁穿燥濕不除曰嘻遷哉迫阨卑汚當¶
<pb:KR4h0040_SBCK_012-14b>¶
其壞時適可以謀營地慮工伐楩楠櫧徹故就新¶
爲此渠渠潭人來止相語而喜我知視成無豫經¶
始公升在堂從者如水公曰誨汝潭之士子古之¶
讀書凡以爲已躬行孝悌由義而仕神聽汝助况¶
於閭里無實而夸非聖自是雖大得意吾猶汝恥¶
士下其手公言無尤請詩我歌以逺公休¶
　　　明堂樂章二首　王　安石¶
　　　　皇帝還大次憩安之曲¶
有奕明堂萬方時㑹宗子聖考作帝之配樂酌虞¶
典禮從周制釐事既成於皇來暨¶
<pb:KR4h0040_SBCK_012-15a>¶
　　　　歆安之曲¶
穆穆在堂肅肅在庭於顯辟公來相思成神既歆¶
止有聞惟馨錫我休嘉燕及羣生¶
　　　　顔樂亭　程　顥¶
天之生民是爲　物則非學非師孰覺孰識聖¶
賢之分古難其明有孔之遇有顔之　生聖以¶
道化賢以學行　萬世心目破昏爲醒周爰闕¶
里惟顔舊止巷汙以榛井堙而圯郷閭&KR0214;&KR0214;弗視¶
弗履有卓其誰師門之嗣追古念今有惻其心良¶
價善諭發帑出金巷治以闢井渫而深清泉澤物¶
<pb:KR4h0040_SBCK_012-15b>¶
佳木成隂載基載落亭曰顔樂昔人有心予忖予¶
度千載之上顔惟　孔學百世之下顔居孔作¶
盛德彌光風流日長道之無疆古今所常水不忍¶
廢地不忍荒嗚呼正學其何可忘¶
　　　　何公橋　蘇　軾¶
天壤之閒水居其多人之徃來如鵜在河順水而¶
行雲駛鳥疾維水之利千里咫尺亂流而涉過膝¶
則止維水之害咫尺千里沔彼濫觴蛙跳鯈游溢¶
而懷山神禹所憂豈無一木支此大壞舞于盤渦¶
冰拆雷解坐使此邦畫爲兩州鷄犬相聞胡越莫¶
<pb:KR4h0040_SBCK_012-16a>¶
救允毅何公甚勇于仁始作石梁其艱其勤將作¶
復止更此百難公心如鐵非石則堅公以身先民¶
以悅使老壯負石如負其子䟽爲玉虹隠爲金堤¶
直欄橫檻百賈所栖我來與公同載而出讙呼塡¶
道抱其馬足我歎而言視此滔滔未見剛者孰爲¶
此橋願公千歲與橋壽考持節復來以慰父老如¶
朱仲卿食于桐郷我作銘詩子孫不忘¶
　　　　觀棊　蘇　軾¶
予素不解棊甞獨遊廬山白鶴觀觀中人皆闔户¶
晝寢獨聞棊聲於古松流水之閒意欣然喜之自¶
<pb:KR4h0040_SBCK_012-16b>¶
爾欲學然終不解也兒子過乃粗能者儋守張中¶
日從之戲予亦偶坐竟日不以爲厭也¶
五老峯前白鶴遺址長松䕃庭風日清美我時獨遊¶
不逢一士誰與棊者戸外屨二不聞人聲時聞落子¶
紋枰坐對誰究此味空鈎意釣豈在魴鯉小兒近道¶
剥啄信指勝固欣然敗亦可喜優哉游哉聊復爾耳¶
　　　　和陶淵明時運　蘇　軾¶
丁丑二月十四日白鶴峯新居成自嘉祐寺遷入¶
詠淵明時運詩云斯晨斯夕言息其廬似爲余發也乃¶
次其韻長子邁與予别三年矣挈携諸孫萬里逺¶
<pb:KR4h0040_SBCK_012-17a>¶
至老朽憂患之餘不能無欣然¶
我卜我居居非一朝&KR0027;不吾欺食此江郊廢井已¶
塞喬木干霄昔人伊何誰其裔苗下有碧潭可飲¶
可濯江山千里供我遐矚木固無脛瓦豈有足陶¶
匠自至嘯歌相樂我視此邦如洙如沂邦人勸我¶
老矣安歸自我幽獨&KR0029;門或揮豈無親友雲散莫¶
追旦朝丁丁誰欵我廬子孫逺至&KR0015;語紛如剪髮¶
垂髫覆此瓠壺三年一夢乃復見余¶
　　　　和陶淵明勸農　蘇　軾¶
海南多荒田俗以&KR1049;香爲業所産秔稌不足於食乃¶
<pb:KR4h0040_SBCK_012-17b>¶
以藷(切/時諸)芋雜米作粥糜以取飽予旣哀之乃和¶
淵明勸農詩以告其有知者¶
咨爾漢&KR0058;均是一民鄙夷不訓夫豈其眞怨忿刧¶
質尋戈相因欺謾莫訴曲自我人天旤爾土不麥¶
不稷民無用物怪珍是植播厥薫木腐餘是穡貪¶
夫汚吏鷹摰狼食豈無良田膴膴平陸獸蹤交締¶
鳥喙諧穆驚麏朝射猛狶夜逐芋羮藷麋以飽&KR0132;¶
宿聽我苦言其福永乆利爾鉏耜好爾鄰偶斬艾¶
蓬藋南東其畒父兄搢梃以抶游手天不假易亦¶
不汝匱春無遺勤秋有後冀雲舉雨決婦姑畢至¶
<pb:KR4h0040_SBCK_012-18a>¶
我良孝愛&KR0221;跣何愧逸諺戲侮博奕頑鄙投之生¶
&KR0058;俾勿冠履霜降稻實千箱一軌大作爾社一醉¶
醇美¶
　　　　江郊　蘇　軾¶
惠州歸善縣治之北數百步抵江少西有盤石小¶
潭可以垂釣作江郊詩云¶
江郊葱曨雲水蒨絢碕岸斗入洄潭輪轉先生悅¶
之布席閒燕初日下照潜鱗俯見意釣忘魚樂此¶
竿綫優哉悠哉玩物之變¶
　　　　泂酌亭　蘇　軾¶
<pb:KR4h0040_SBCK_012-18b>¶
瓊山郡東衆泉觱發然皆冽而不食丁丑歲六月¶
軾南遷過瓊始得雙泉之甘於城之東北隅以告¶
其人自是汲者常滿泉相去咫尺而異味庚辰歲¶
六月十七日遷于合浦復過之太守承議郎陸公¶
求泉上之亭名與詩名之曰泂酌其詩曰¶
泂酌彼兩泉挹彼注兹一缾之中有澠有淄以瀹以¶
烹衆喊莫齊自江徂海浩然無私豈弟君子江海¶
是儀既味我泉亦嚌我詩¶
皇朝文鑑卷第十二¶
