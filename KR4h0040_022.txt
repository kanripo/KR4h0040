# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:03.546139
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0455-022皇朝文鑑-卷第二十二.
<pb:KR4h0040_SBCK_022-1a>¶
皇朝文鑑卷第二十二¶
　詩¶
　　五言律詩¶
　　　中秋月　王　禹偁¶
　　　送枝江秦長官罷秩　鄭　文寶¶
　　　送曹緯劉鼎二秀才　鄭　文寶¶
　　　夜泊江上　宼　準¶
　　　春日登樓懷歸　宼　準¶
　　　楚江夜懷　宼　準¶
　　　題太湖　羅　處約¶
<pb:KR4h0040_SBCK_022-1b>¶
　　　受詔修書述懷感事三十韻(楊億)¶
　　　至郡累旬惡風　楊　億¶
　　　獄多重囚　楊　億¶
　　　梁縣界虸蚄蟲生　楊　億¶
　　　禁中庭樹　錢　椎演¶
　　　寄楊塤　趙　湘¶
　　　答徐本　趙　湘¶
　　　喜故人至　王　操¶
　　　送人南歸　王　操¶
　　　南兵　錢　易¶
<pb:KR4h0040_SBCK_022-2a>¶
　　　上知府宼相公　魏　野¶
　　　書友人屋壁　魏　野¶
　　　閑居書事　魏　野¶
　　　述懷　魏　野¶
　　　夏日宿西禪　潘　閬¶
　　　叙吟　潘　閬¶
　　　歳暮自桐廬歸錢塘晚泊漁浦(潘閬)¶
　　　銘坐右　張　齊賢¶
　　　酬陳齊民見寄　种　放¶
　　　勘書　孫　僅¶
<pb:KR4h0040_SBCK_022-2b>¶
　　　江南立春日　吕　夷簡¶
　　　秋日旅懷　江　爲¶
　　　江行　江　爲¶
　　　經戰地　魯　交¶
　　　大雪　魯　交¶
　　　野水　錢　昭度¶
　　　塞上作　唐　異¶
　　　閑居書事　唐　異¶
　　　瀑布　石　延年¶
　　　曹太尉西師　石　延年¶
<pb:KR4h0040_SBCK_022-3a>¶
　　　春　石　延年¶
　　　赴桐廬郡至淮上遇風　范　仲淹¶
　　　瀑布　范　仲淹¶
　　　堯廟　范　仲淹¶
　　　野色　范　仲淹¶
　　　八月十四夜月　范　仲淹¶
　　　題養眞亭　韓　琦¶
　　　有將獨鶴行都巿道上者野態憔悴因成¶
　　　　　短韻　宋　庠¶
　　　春夕　宋　庠¶
<pb:KR4h0040_SBCK_022-3b>¶
　　　羣玉殿賜宴　歐陽　脩¶
　　　下直呈同行三公　歐陽　脩¶
　　　東閤雨中　歐陽　脩¶
　　　秋懷　歐陽　脩¶
　　　東晉　宋　祁¶
　　　詠史　宋　祁¶
　　　遣吏視諸公塋樹回有感三首(相/文正王丞)¶
(宣獻宋公/文靖吕丞相)宋　祁¶
　　　僻居　燕　肅¶
　　　　中秋月　王　禹偁¶
<pb:KR4h0040_SBCK_022-4a>¶
何處見清輝登樓正午時莫辭終夕看動是隔年¶
期冷濕流螢草光凝睡鶴枝不禁雞唱曉輕别下¶
天涯¶
　　　　送枝江秦長官罷秩　鄭　文寳¶
衆論才名外親人似古人官嫌容易逹家愛等閑¶
貧解印詩權在移風澤國春政聲交不得慚見數¶
鄕民¶
　　　　送曹緯劉鼎二秀才　鄭　文寶¶
旦夕春風老離心共黯然小舟聞笛夜㣲雨飬花¶
天手筆人皆有曹劉世所賢郴侯重才子從此看¶
<pb:KR4h0040_SBCK_022-4b>¶
鶯遷¶
　　　　夜泊江上　寇　凖¶
嵗暮峽中村維舟古樹根羣峯初落月夜後獨聞¶
猿流水自無盡客愁那可論平明離楚岸迢遞指¶
吳門¶
　　　　春日登樓懐歸　寇　凖¶
高樓聊引望杳杳一川平野水無人渡孤舟盡日¶
横荒村生斷靄古寺語流鶯舊業遥清渭沉思忽¶
自驚¶
　　　　楚江夜懐　寇　凖¶
<pb:KR4h0040_SBCK_022-5a>¶
西風生遠水蕭颯度吟臺明月夜還滿故人秋未¶
來寒蛩啼暗壁敗葉下蒼苔誰念空江水年年首¶
重回¶
　　　　題太湖　羅　處約¶
三萬六千頃湖侵海内田逢山方得地見月始知¶
天南國吞將盡東溟勢欲連何當洒爲雨無處不¶
豐年¶
　　　　受詔修書述懐感事三十韻(楊億)¶
太極垂裳日中原偃革初樓船秋發詠衡石夜程¶
書好問虗前席徴賢走傳車蓬萊侔漢制煨燼訪¶
<pb:KR4h0040_SBCK_022-5b>¶
秦餘紬繹資金匱規模出玉除紛綸開四部祕邃¶
接千廬飫賜雙雞膳親廻六尺輿華芝下閶闔白¶
羽擁儲胥望氣成龍虎披文辨魯魚清光無咫尺¶
𤣥覽亦躊躇羣彦揮鈆筆㣲生濫石渠嵇康眞懶¶
慢謝客本空踈講學情田埆談經腹笥虚月評依¶
許邵文體慕相如雅飲歡娛合清言鄙吝祛彌旬¶
容出沐終日喜羣居撫已慙鳴玉歸田憶荷鋤池¶
籠養魚鳥章服畏猿狙圜府愁尸祿天閽愧弊裾¶
虚名同鄭璞散質類莊樗國士誰知我鄰家或侮¶
予放懐齊指馬屏息度羲舒寡婦宜憂緯三公亦¶
<pb:KR4h0040_SBCK_022-6a>¶
灌&KR0188;危心惟觳觫直道忍蘧蒢往聖容巢許先儒¶
美寗蘧晨趨歎勞止夕惕念歸歟秦痔踈盃酒顔瓢¶
頼斗儲如諧曲肱臥猶可直鈎魚矯矯龜衘印翩¶
翩隼畫旟一麾終遂志阮籍去騎驢¶
　　　　至郡累旬惡風　楊　億¶
鄧禹功曹器馬周令長才叨臨萬室郡驟致五風¶
災大木行將㧞繁雲黯不開自知蒙闇極民吏竊¶
相咍¶
　　　　獄多重囚　楊　億¶
鐵鏁銀鐺衆金科伏念頻絶聞空獄奏深愧片言¶
<pb:KR4h0040_SBCK_022-6b>¶
人清潁黄公接(年獄無重罪囚/黄霸爲潁川守八)甘棠召伯鄰懐¶
賢不能繼多辟豈由民¶
　　　　梁縣界虸蚄蟲生　羅　處約¶
方喜雲油布俄聞葉螣生田神何縱虐稼政自非¶
明潁鳯那充食吳牛已絶耕(疫死/牛多)黄堂厭梁肉惕¶
爾自心驚¶
　　　　禁中庭樹　錢　惟演¶
紫闥分隂地丹條擢秀時高枝接溫樹密葉覆辛¶
夷夜影瑶光接晨英玉露滋乘春好封殖爲賦角¶
弓詩¶
<pb:KR4h0040_SBCK_022-7a>¶
　　　　&KR0009;楊塤　趙　湘¶
閉門苔自長春恨極天涯落日山横水空城雨過¶
花斷狂曾避蝶多病更無蛙江上無消息風吹渡¶
柳斜¶
　　　　答徐本　趙　湘¶
天遠草離離秋霖寄信遲相思逢葉盡獨坐聽蟬¶
悲岳色寒前見松心雪後知頻招猶未至時復檢¶
清辭¶
　　　　喜故人至　王　操¶
地僻無賔侣柴門晝始開溪山寒葉落江國故人¶
<pb:KR4h0040_SBCK_022-7b>¶
来話舊驚霜鬢論詩滯酒杯相留喜同宿不寤曙¶
光廻¶
　　　　送人南歸　王　操¶
相送當揺落孤舟泛渺瀰去帆看已遠臨水立多¶
時别浦寒鴻下空山夜鶴移他年重㑹面冷鬢共¶
成絲¶
　　　　南兵¶
曾見南兵苦征遼事一如金瘡寒長肉紙甲雨生¶
蛆山小韲霜骨河枯臛腐魚黎元無處哭丁戸日¶
相踈¶
<pb:KR4h0040_SBCK_022-8a>¶
　　　　上知府寇相公　魏　野¶
文武禀全才何人更可陪有官居鼎鼐無地起樓¶
臺聖主詩方和親王狀始廻鎭臨求二陜調燮輟¶
三台鳯閣須重去龍旌暫擁来下車三度雨上事¶
數聲雷未暇瞻珪璧先蒙話草萊㡬思趨相府恐¶
懼復徘徊¶
　　　　書友人屋壁　魏　野¶
逹人輕祿位居處傍林泉洗硯魚吞墨烹茶鶴避¶
煙閑唯歌聖代老不恨流年靜念相尋者還應我¶
最偏¶
<pb:KR4h0040_SBCK_022-8b>¶
　　　　閑居書事　魏　野¶
無才動聖君養拙住山村臨事知閑貴澄心覺道¶
尊成家書滿屋添口鶴生孫仍喜多時雨經春免¶
灌園¶
　　　　述懷　魏　野¶
東郊魏仲先生計只隨緣任懶自掃地更貧誰怨¶
天有名閑富貴無事小神仙不覺流光速身將半¶
百年¶
　　　　夏日宿西禪　潘　閬¶
此地絶炎蒸深疑到不能夜凉如有雨院靜若無¶
<pb:KR4h0040_SBCK_022-9a>¶
僧枕潤連雲石䆫明照佛燈浮生多骨賤時日恐¶
難勝¶
　　　　叙吟　潘　閬¶
高吟見太平不恥老無成髪任莖莖白詩須字字¶
清搜疑滄海竭得恐鬼神驚此外非關念人間萬¶
事輕¶
　　　　嵗暮自桐廬歸錢塘晚泊漁浦(潘閬)¶
乆客見華髪孤櫂桐廬歸新月無朗照落日有餘¶
輝漁浦風水急龍山煙火㣲時驚沙上鴈一一背¶
南飛¶
<pb:KR4h0040_SBCK_022-9b>¶
　　　　銘坐右　張　齊賢¶
㥀言渾不畏忍事又何妨國法須遵守人非莫舉¶
揚無私仍克巳直道更和光此箇如端的天應降¶
吉祥¶
　　　　酬陳齊民見寄　种　放¶
竹扉常晝掩幽僻置身安自委漁樵分因思出處¶
難周庭方設燎漢將尚封壇莫問漁樵意人寰事¶
萬端¶
　　　　勘書　孫　僅¶
儒家無外事招客勘青編筆墨東西置朱黄次第¶
<pb:KR4h0040_SBCK_022-10a>¶
研頻憂傷㸃竄細恐誤流傳改易文辭正增加字¶
數全目因繁處倦心向注中專端坐窮今古披襟¶
見聖賢疲勞時舉白遊息或談𤣥得興忘昏旭題¶
名記嵗年棲毫思確論廢巻恨亡篇魚魯皆刋定¶
誰人敢間然¶
　　　　江南立春日　吕　夷簡¶
灰律何時應江春昨夜來細風光動柳殘雪不藏¶
梅餘冷迷清管微和發凍醅閉門無客到樽爼爲¶
誰開¶
　　　　秋日旅懐　江　爲¶
<pb:KR4h0040_SBCK_022-10b>¶
迢迢江漢路秋色又堪驚半夜聞鴻鴈多年别弟¶
兄高風雲影斷㣲雨菊花明欲寄東歸信徘徊無¶
限情¶
　　　　江行　江　爲¶
越信隔年稀孤舟㡬夢歸月寒花露重江晚水煙¶
微岸直帆相望沙空鳥並飛何時洞庭上春雨滿¶
蓑衣¶
　　　　經戰地　魯　交¶
西邊用兵地黯慘無人耕戰士報國死寒草迎春¶
生沙飛賊風起晝黒陣雲横未持天下箒何以掃¶
<pb:KR4h0040_SBCK_022-11a>¶
攙搶¶
　　　　大雪　魯　交¶
萬象曉一色皓然天地中楚山雲母障漢殿水精¶
宫遠近梅花信高低柳絮風吟䰟清不徹和月上¶
晴空¶
　　　　野水　錢　昭度¶
野水光如璧澄心不覺勞與天無表裏共月見分¶
毫緑好磨長劒清宜汎小舠淡交今已矣惆悵越¶
波濤¶
　　　　塞上作　唐　異¶
<pb:KR4h0040_SBCK_022-11b>¶
防秋人不到萬里絶妖氛馬放降来地鵰閑戰後¶
雲月依孤壘没燒逐遠荒分未省爲邊客宵笳懶¶
欲聞¶
　　　　閑居書事　唐　異¶
幽居經宿雨屐齒徧林塘一境無過客千山自夕¶
陽晝禽多獨語夏木有餘凉招隱詩慵寄時清誰¶
肯忘¶
　　　　瀑布　石　延年¶
飛勢挂岳頂無時向此傾玉虹垂地色銀漢落天¶
聲萬丈寒雲濕千巖暑氣清滄浪不足羡就此濯¶
<pb:KR4h0040_SBCK_022-12a>¶
塵纓¶
　　　　曹太尉西師　石　延年¶
仁者雖無敵王師尚有征獨乘金廐馬都領鐡林¶
兵肅氣闗河暮屯煙部落晴旗光秋燒去甲色夜¶
江横士喜擊中鼓虜疑聞後鉦無私乃時雨不殺¶
是天聲濯濯前誰拒堂堂彼自傾寒逾博望塞春¶
燕隗囂城外使戎心伏旁資帝道平公還如畫像¶
爲賛學班生¶
　　　　春　石　延年¶
一氣回元運恩含萬物深隂陽造化首天地發生¶
<pb:KR4h0040_SBCK_022-12b>¶
心有信来還去無私古到今和風激遺暢南轉入¶
薫琴¶
　　　　赴桐廬郡至淮上遇風　范　仲淹¶
聖宋非彊楚清淮異汨羅平生仗忠信盡室任風¶
波舟楫顚危甚蛟黿出没多斜陽幸無事沽酒聽¶
漁歌¶
　　　　瀑布　范　仲淹¶
逈與衆流異發源高更孤下山猶直在到海得清¶
無勢闘蛟龍惡聲吹雨雹麄晚来雲一色詩句自¶
成圖¶
<pb:KR4h0040_SBCK_022-13a>¶
　　　　堯廟　范　仲淹¶
千古如天日巍巍與善功禹終平洚水舜亦致薫¶
風江海生靈外乾坤揖讓中鄕人不知此簫鼓謝¶
年豐¶
　　　　野色　范　仲淹¶
非煙亦非霧羃羃映樓臺白鳥忽㸃破夕陽還照¶
開肯隨芳草歇疑逐遠帆来誰㑹山公意登高醉¶
始廻¶
　　　　八月十四夜月　范　仲淹¶
光華豈不盛賞宴尚遲遲天意將圓夜人心待滿¶
<pb:KR4h0040_SBCK_022-13b>¶
時已知千里共猶訝一分虧來夕如澄霽清風不¶
負期¶
　　　　題飬眞亭　韓　琦¶
新葺公居北虚亭號養眞所期清策慮不是愛精¶
神滿目林壑趣一心忠義身吏民還解否吾豈苟¶
安人¶
　　　　有將獨鶴行都市道上者左右奔迫野¶
　　　　態憔悴因成短韻　宋　庠¶
明心本霄漢此路極喧埃何意鳴臯罷飜同舞市¶
來波臣憂轍涸海鳥避風災寄語昻昻質非君羽¶
<pb:KR4h0040_SBCK_022-14a>¶
獨椎¶
　　　　春夕　宋　庠¶
暝色蔽孤齋空軒向夕開花低應露下月暗覺雲¶
來燭牖輕蛾聚風枝倦鳥猜無言聊隱几萬境一¶
靈臺¶
　　　　羣玉殿賜宴　歐陽　脩¶
至治臻無事豐年樂有成圖書開祕府宴飫集羣¶
英論道皇墳奥貽謨寶訓明九重多暇豫八體極¶
研精筆力千鈞勁毫端萬象生飛牋金灑落拜賜¶
玉鏘鳴盛際崇儒學愚臣濫寵榮惟能同舞獸聞¶
<pb:KR4h0040_SBCK_022-14b>¶
樂識和聲¶
　　　　下直呈同行三公　歐陽　脩¶
午漏聲初轉歸鞍路偶同天清黄道日街闊綠槐¶
風萬國舟車㑹中天象魏雄戢戈清四海論道屬¶
三公自愧陪羣彦從來但樸忠時平容竊祿嵗晚¶
歎衰翁買地淮山北垂竿潁水東稻粱雖可戀吾¶
志在㝠鴻¶
　　　　東閣雨中　歐陽　脩¶
直閤時偷暇幽懐坐獨哦綠苔人迹少黄葉雨聲¶
多雲結愁隂重風傳禁漏過瑶圖新嗣聖玉塞乆¶
<pb:KR4h0040_SBCK_022-15a>¶
包戈相府文書簡豐年氣&KR0049;和還將鳯池句聊雜¶
野人歌¶
　　　　秋懐　歐陽　脩¶
節物豈不好秋懐何黯然西風酒旗市細雨菊花¶
天感事悲霜鬢包羞食萬錢鹿車終自駕歸去潁¶
東田¶
　　　　東晉　宋　祁¶
倉卒浮江日聲明建號初羣臣讓禁臠上宰製單¶
綀氣銳燒桁戰心歡折屐書纎兒競撞壞不念好¶
家居¶
<pb:KR4h0040_SBCK_022-15b>¶
　　　　詠史　宋　祁¶
古有容容福人譏齪齪貟生貪巧作奏死戒直如¶
&KR0076;欲重高門地非論媚竈天詩書大儒冢絲竹後¶
堂旃東閤飜芻馬西園竊瘞錢道謀誰執咎戸選¶
不因賢朱鼓成妖日羗雛入賀年須防反室詔終¶
取闔門憐異日讒成錦先時黙似蟬空貽後人歎¶
流涕掩青編¶
　　　　遣吏視諸公塋樹回有感三首¶
　　　　　文正王丞相　宋　祁¶
兩朝推巨德萬務罄斯猷漢日左右手堯年忠孝¶
<pb:KR4h0040_SBCK_022-16a>¶
侯名言天下滿故事省中留宸篆旌碑首刋文又¶
㡬秋(述其事/予作碑隂)¶
　　　　　文靖吕丞相¶
慶曆公三入虜謀揺太平啖金眞間敵撓(反/呼髙)酒¶
不寒盟上印情離切(退不許/公&KR0013;病求)然髭疾遽輕(髭賜/上翦)¶
(病愈/公服之)惜哉天弗憗宸幄淚先横(政殿聞之對東/公訃至上在崇)¶
(府長慟)¶
　　　　　宣獻宋公¶
昔去勸明辟(勸還政/明肅朝公)俄歸參大鈞公孫未及相¶
諸葛已傷神名待天淵蔽文爭日月新英䰟同玉¶
<pb:KR4h0040_SBCK_022-16b>¶
樹不向土中春¶
　　　　僻居¶
蓬茅城市遠草徑接魚村白日偶無客青山長對¶
門藥鑪留火暖花塢帶煙昏靜坐搜新句𡨕心傍¶
酒鐏¶
皇朝文鑑巻第二十二¶
