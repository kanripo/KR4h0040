# -*- mode: mandoku-view; -*-
#+TITLE: 皇朝文鑑
#+DATE: 2015-09-11 22:19:08.985383
#+PROPERTY: ID KR4h0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 135
#+PROPERTY: FILE SB04n0455-135皇朝文鑑-卷第一百三十五.
<pb:KR4h0040_SBCK_135-1a>¶
皇朝文鑑卷第一百三十五¶
　祭文¶
　　　祈雨祭漢景帝文　歐陽　脩¶
　　　祭城隍神文　歐陽　脩¶
　　　祈雨祭漢髙帝文　歐陽　脩¶
　　　北嶽祈雨文　宋　祁¶
　　　祭左丘明文　黃　睎¶
　　　&KR0021;馬當山上水府文　吕　誨¶
　　　諸廟謝雨文　曽　鞏¶
　　　福州鱔溪禱雨文　曽　鞏¶
<pb:KR4h0040_SBCK_135-1b>¶
　　　始定時薦告廟文　張　載¶
　　　生擒西蕃鬼章(陵祝文/奏告永&KR0073;)蘇　軾¶
　　　禱雨社稷四首　蘇　軾¶
　　　祭戰馬文　路　振¶
　謚議¶
　　　孫奭宣公議　宋　祁¶
　　　張忠定謚議　劉　敞¶
　　　趙僖質謚議　劉　敞¶
　　　陳執中謚榮靈議　韓　維¶
　　　歐陽文忠公謚議　李　清臣¶
<pb:KR4h0040_SBCK_135-2a>¶
　　　范忠宣公謚議　鄧　忠臣¶
皇朝文鑑卷第一百三十五¶
<pb:KR4h0040_SBCK_135-2b>¶
<pb:KR4h0040_SBCK_135-2b>¶
　　　祈雨祭漢髙皇帝文　歐陽　脩¶
吏有常職來官于滁者不三四歳而易也神食于此¶
無窮已也神與吏於滁人孰親且乆孰宜愛其人之¶
深也滁人敢慢其吏而犯吏法者有矣未聞有敢慢¶
神而犯威靈也其畏信勤事於神也吏於凡小且猶¶
皆動有法令約束違則有罰孰若神之變化不測¶
而能與民轉灾爲福也吏朝夕拜禱彌旬越月而¶
無所感動神之召呼風雲開闔隂陽而役使&KR0017;物¶
頃刻之間也今民田待雨急矣吏知人力不能爲猶¶
竭其力而不得已況神之易爲也況滁人畏信勤事¶
<pb:KR4h0040_SBCK_135-3a>¶
之乆而親神宜愛之而又有可以轉灾爲福變化不測¶
之能也吏誰敢與神較而某輙以此爲黷者蓋哀民之¶
急辭也其政不善而召灾旱又以爲黷神宜降殃于某¶
而賜民以雨使賞罰並行而兩得也民之幸也某之願也¶
　　　　北嶽祈雨文　宋　祁¶
自冬無雪大寒不效宿麥枯槁涉春之仲土僨凍¶
泮天極愈髙暖氣蚤來癘鬼挾疫以中齊人寒咳¶
僵仆赭埃&KR0041;田耒耜弗施夫家愁嘆疾首無訴坐¶
待飢虚臣荷二千石印綬克長此&KR0022;部九州軍地¶
幅貟千里民有不獲匪臣孰司臨政不敏御下弗¶
<pb:KR4h0040_SBCK_135-3b>¶
　事神不䖍怨詛騰布爲疾爲旱職臣所召向者¶
已遣府從事投訴祠闕冀蒙嘉生而涉月跨歳大¶
和&KR1068;鬱終風連朝雲合輙披臣日　自省不知所¶
救惟身多罪蔽暗懦愚非帝所赦不敢逃誅斯民¶
何辜罹此亢厄孩耋相持驅就困窮有仁如帝而¶
不垂閔惻聞古諸侯祭境内山川以山川能出雲¶
爲風雨見怪物福庇其下而血食之自侯以降養¶
犧儲醪跽伏進薦或禴或嘗不敢有貳以能爲之¶
主也惟帝所宅乃州之望何材不取何變不除然¶
則蓄而泄之沛潤千里振洗惔焚奮張葉牙滋液¶
<pb:KR4h0040_SBCK_135-4a>¶
流浸啓侑有年是岳所以主而州所以爲望也人¶
能事神神能庇人方窮而訴必見哀情物薄請豐¶
所恃至誠¶
　　　　祭左丘明文　黃　睎¶
噫嘻嗚呼天地何私鐘才特殊胷羅萬象器函八¶
隅堯形舜骨禹歩湯趨巍巍左丘千古德&KR0012;周孱¶
魯恗玉石混渝何王何侯何主何奴&KR0017;哭朝陽狐¶
巢國都丁艱憤辰閉目涕裾捉簡磨&KR0610;申杼踟蹰¶
仲尼經之神居緯諸百王千法電熠霞鋪浮忠暴¶
孝竄姦磔䛕弗官而賞弗斧而誅雲龍譎詭麟鳳¶
<pb:KR4h0040_SBCK_135-4b>¶
怡愉星紀二十鱗如燦如後俗荒醉履捷迷途跬¶
步咫尺荆棘扶踈鄒夾公榖不式不謨侵官盜位¶
犯禁罹辜指白爲赤驚聾駭愚太陽無色殘燈有¶
餘惟聖作古降聖異區四子於是析言厚誣仲舒¶
劉向習異牽拘病在膏髓徒信皮膚有漢後葉方¶
漏本書子駿元凱怒氣虹舒赤地申力橫流展圖¶
大年倐臻平原罔虞凜然千祀清風襲予時移事¶
逺迷終反初陸淳啖趙信吠空虚黃踵成習夸紫¶
亂朱方孩躑躅作氣跦跦骨幹葱弱吻齦乳濡張¶
脣哆齒哃&KR4061;囁嚅狂聖姝厲齊鏕並驅蚓口蟬腹¶
<pb:KR4h0040_SBCK_135-5a>¶
性稟只且張皇受納毫芒碎銖孰先而師孰後而¶
徒更唱迭和蠅喧蠓吁噫嘻嗚呼有梟者子食母¶
含腴有梟之士爲儒賊儒古人有法碪爾之軀少¶
宰司寇木偶屍蛆柝劔尺鐡土蝕階除旁徨觀者¶
血迸睛枯歳次庚寅假道曹墟秀領參天苦霧冥¶
紆寤寐晷刻&KR0388;蠁冥符驚醒感嗟肅齋造祠酌水¶
投文噫嘻嗚呼¶
　　　　祭馬當山上水府文　吕　誨¶
惟神道靈水府雄據長江濟物利人載在祀典然¶
風波重阻帆檣交㑹物貨貿遷者商人之利也又¶
<pb:KR4h0040_SBCK_135-5b>¶
如冒官敗墨侵漁下民重裝以還者貪吏之利也¶
是皆行險徼幸日進千里而不知其徑者利汩於¶
中豈計於險易一有傾覆固其宜矣至若艫尾相¶
㘅率鍾致石逺奉公上固有期㑹豈得已者又況¶
忠臣義士忘軀報國一言忤時謫斥萬里雖葬於¶
魚腹未厭仇人之欲與夫徇福誠異趣爾意天地¶
設險阻舟楫濟不通皆有所謂神據險阻受國封¶
爵濟物利人福善禍滛乃其職爾今狂蛟肆怒乗¶
風皷浪恣其覆没阽危若是果威靈不能制耶彼¶
安濟者皆其幸耶某六年中再得罪&KR0403;泝上下者¶
<pb:KR4h0040_SBCK_135-6a>¶
四移麾晉陽舟次于是適值風濤幾爲淪溺三日¶
未霽故具牢醴禱訴所誠神其監焉¶
　　　　諸廟謝雨文　曽　鞏¶
吏之罪大矣一切從事於謹繩墨督賦役而已民¶
之所欲不能與所惡不能去自恕以竊食不知其¶
可媿安能使隂陽和風雨時乎故若某者任職於¶
外六年于兹而無歳不勤於請雨賴天之仁&KR0017;神¶
之靈閔人之窮輙賜甘澤以救大旱吏知其幸而¶
已其爲酒醴牲饔以報神之賜曷敢不䖍維神尚¶
終惠之使水有年則神亦無窮有依于人¶
<pb:KR4h0040_SBCK_135-6b>¶
　　　　福州鱔溪禱雨文　曽　鞏¶
嗟呼旱也誰則爲之芃芃之稼將槁而萎嗷嗷之¶
衆曷望而依爲閩屬者寇賊之罹逮其旣附我士¶
已疲餘醜成羣百十睢睢跳浪出没負力乗巇亦¶
有爲渠諸偷所推相望棊布未受&KR0919;羈室家莫寧¶
逺近以疑我畜以柔亦震以威從有法賞不從係¶
纍或擾而序或就纆徽逮歳朔易盪定無遺山林¶
夜行&KR0015;語追隨吾人即安含糗而嬉士馬亦奮桓¶
桓騤騤天子聖德海&KR0022;是綏維此海&KR0022;初亦難饑¶
今宇寧矣師征始歸今食足矣廩實尚微若歳大¶
<pb:KR4h0040_SBCK_135-7a>¶
熟如梁如茨如陵如坻自公及私獄無訟繫里無¶
盜闚式于永丗方始在兹今此大田旣碩而齊俾¶
不卒成孰忍爲斯神有靈蹟國人所祗神有顯號¶
天子所躋萎能起之槁能澤之胡能有餘斂而不¶
施我用卜日蚤駕以馳即告潭側尚其聽之攘除¶
驕陽騰雲彍霓播爲甘液霈洒淋漓俾農有秋百¶
物具宜熄偷與爭長置刑笞人於報事豈有斁思¶
　　　　始定時薦告廟文　張　載¶
自周衰禮壞秦暴學滅天下不知&KR0017;神之誠繼孝¶
之厚致喪祭失節報享失䖍狃尚浮圖可耻之爲¶
<pb:KR4h0040_SBCK_135-7b>¶
雜信流俗無稽之論丗代濅乆習爲厥常載私淑¶
祖考遺訓聖賢簡書歳恥月慙朝僨夕惕比用瞻¶
拜愧汗不容自安竊自去秋以來稍罷無謂節名¶
閭閻俗具一用拜朔之辰移就新薦然而四時正¶
祀尚未講脩禮謂士有田則祭無田則薦祭用四¶
孟薦用仲月載於秩命乃視天子中士當用四仲¶
擇日申薦成禮故議自今春二月爲始決用四時¶
分至之日舉行常儀然尚懼採擇之未明恬俗之¶
易駭或財用不足或時不得爲未免雜用䙝味燕¶
器參從近事遽爾變創要之所安恭惟考妣恩明¶
<pb:KR4h0040_SBCK_135-8a>¶
尚賜矜享間有未盡仍幸稍益改脩方歳之初不¶
敢不告惟賜鑒諒幸甚¶
　　　　生擒西蕃&KR0017;章奏告永&KR0073;陵祝文¶
　　　　　　　　　　　　　　蘇　軾¶
大獮獲禽必有指縱之自豐年髙廩孰知耘耔之¶
勞憬彼西戎古稱右臂自嘉祐末木征擾邊至熈¶
寕中董氊方命於赫聖考恭行天誅非貪尺寸之¶
疆蓋爲民除蟊賊遂建長乆之策不以賊遺子孫¶
而西蕃大首領&KR0017;章首犯南川比連拓㧞申命諸¶
將擇利而行旋聞徧師無徃不克吏士用命爭酬¶
<pb:KR4h0040_SBCK_135-8b>¶
未報之恩聖靈在天難逃不漏之網已於八月戊¶
戌生擒&KR0017;章頡利成擒初無渭水之恥郅支授首¶
聊報谷吉之冤謹當推本聖心益修戎略務在服¶
近而來逺期於偃革以息民仰冀威神曲垂昭鑒¶
　　　　禱雨社稷四首　蘇　軾¶
噫我侯社我民所恃祭于北墉答隂之義陽亢不¶
反自春徂秋迄冬不雨嗣歳之憂吏民嗷嗷謹以¶
病告錫之雨雪民敢無報¶
　　　　　右社神¶
神食于社蓋數千年更歷聖王訖莫能遷源深流¶
<pb:KR4h0040_SBCK_135-9a>¶
逺愛民宜厚雨不時應亦神之疚社稷惟神我神¶
惟人去我不逺宜軫我民¶
　　　　　右后土¶
農民所病春夏之際舊榖告窮新榖未穟其間有¶
麥如暍得涼如行千里弛擔得漿今神何心毖此¶
雨雪敢求其佗尚憫此麥¶
　　　　　右稷神¶
惟神之生稼穡是力廑身爲民尚莫顧惜矧今在¶
天與天同功召呼風雲孰敢不從豈惟農田井竭¶
無水我求於神亦云亟矣¶
<pb:KR4h0040_SBCK_135-9b>¶
　　　　　右后稷¶
　　　　祭戰馬文　路　振¶
咸平中契丹犯髙陽關執大將康保裔略河朔而¶
去天子幸魏遣特將王榮以五千&KR0016;追之榮無將¶
材但能走馬以馳射爲事受命恇怯數日不敢行¶
伺賊渡河而後發賊有剽淄齊者數千&KR0016;尚屯泥¶
沽榮不欲見敵遂以其&KR0016;略界河南岸而還晝夜¶
急馳馬不秣而道斃者十有四五天子憫之遣使¶
收瘞焉因作祭文曰¶
房駟之精降爲驪騂泉水呀風流沙激霆虎脊孤¶
<pb:KR4h0040_SBCK_135-10a>¶
聳龍媒鷙獰丹髦曉霞的顙秋星茀方著幹宜乗¶
旋膺巉臚角起方眥珠明爾其絶塞草荒八月隕¶
霜毛縮蹄研筋舒脉張獸惡恐噬虬獰欲驤噴沙¶
散沫千里飛雪戎人負紖武士索鐵前遮後突雷¶
動地裂忽挽一而制百終伏撾而授絏戎官劬劬¶
歳入劵書蹄踵纍纍通乎&KR0017;區名駒大&KR2506;銜尾入¶
塞勞其酋長節以駔儈蜀錦吳繒積如丘陵馬歸¶
於我也重幣入於彼也輕於是絡黃金之羈浴天¶
池之波皷鬛雲衢弄影星河或踶而齧或齅而吪¶
&KR2314;蠶申禁駔駿何多帝念神物來經逺道閲之于¶
<pb:KR4h0040_SBCK_135-10b>¶
内殿養之于外皁飲以玉池秣之瑤草窮冬虜塵¶
入我河漘羽書宵飛龍馭北巡選仗下之名馬屬¶
閫外之武臣琱戈電燭禁旅星陳授以長策帥以¶
全軍將士怒&KR0006;山可擘猛馬哮&KR0006;虎可咋何嚄唶¶
之無勇反遷延而避敵冰霜淒淒介甲而馳不飲¶
不秣載渇載&KR0967;駿馬餒死行人嗟咨委天骨於衢¶
路返星精於雲霧報主恩之無及齊戎力而何誤¶
生芻致祭弊帷成禮瘞于崇岡全爾具體馬如有¶
神知帝之仁嗚呼¶
　謚議¶
<pb:KR4h0040_SBCK_135-11a>¶
　　　　贈尚書右僕射孫奭謚議¶
　　　　　　　　　　　　　　宋　祁¶
博士宋祁議曰僕射清明莊重體柔而用健暢和¶
吸粹儲爲英華在布衣韋帶有深沈不器之韻緩¶
玦彈冠賔于王門是時宋興四十餘歳天子上文¶
嚮學開太平之原薪槱髦士充布臺閣而未有卓¶
然以儒名家僕射由經生博貫前載乃以詩之多¶
識書之知逺易之肆而隱春秋之婉而微禮之肅¶
雍樂之易良參勸講授爲薦紳倡始執據聖道洮¶
汰羣疑斗杓所建遂成寒暑珩璜所觸自然宫徵¶
<pb:KR4h0040_SBCK_135-11b>¶
歴官上庠居爲時宗旣而籍内禁閣踐諌省駮曹¶
之任入進其熟出詭其辭批鱗罔憚職衮無闕在¶
蹇王臣匪躬在&KR0003;命朝夕納誨惟僕射舉之愛莫¶
助之屬今上濬明厥初物色舊老實膺丹書之問¶
進對華光之塗用階告猷式克躋聖&KR0074;榮稽古寛¶
中&KR0396;論惟僕射有之是以似之及宸幄歸道安車¶
稅駕天文襃餞士倫嗟挹俾耆而艾以殁元身大¶
君廢朝行路相弔賻布所須一出長府密章加等¶
昭飭下泉信乎令終之髙顯大雅之明哲矣謹按¶
謚法體和(日宣/居中)善問周達曰宣如僕射處躬彌沖¶
<pb:KR4h0040_SBCK_135-12a>¶
在醜忘競不居物累不爲盜憎其讓如范宣其愼¶
如子孺能體和矣内治家事外施邦政接士無貌¶
言祝神無媿辭恊用通介時其進退能居中矣行¶
成束脩節貫華皓終以碩望顯升師臣其所薦士¶
皆足以經哲秉猷敷賁皇極遜逺時譽常如不及¶
以年得謝嚮考終之福生平素守鮮如晨葩信善¶
問矣建白紬次百餘篇傳經見義質聖行逺藏于¶
&KR0125;府副在家楹推明則董仲舒博洽則劉向其周¶
達矣節惠知行請謚曰宣謹議¶
　　　　張忠定謚議　劉　敞¶
<pb:KR4h0040_SBCK_135-12b>¶
太常禮院謚故禮部尚書張公曰忠定太子中允¶
直集賢院同判吏部南　曹劉敞覆議曰尚書布¶
衣之時任俠自喜破産以奉賔客而借軀報仇徃¶
徃過直及讀書爲文折節受學則爽厲明白務求¶
道眞至於䇿名試吏俶儻奮發思自見於世不令¶
已失時蓋有古賢之風而　神宗聖考知人善任¶
使每盡其用雖專斷於外而上不疑此其所以感¶
激慷慨能成功名者也夫英偉卓犖之人固自負¶
其材可以意氣忠信結而不可以祿位貨利取也¶
尚書再在蜀及佗臨涖皆朝廷所&KR0029;重或兵荒之¶
<pb:KR4h0040_SBCK_135-13a>¶
餘而言聽計從德澤下流民到于今稱之蓋君之¶
圖任一則士之報施重其不然歟自宋興以來且¶
百年言治者甚衆其直已以事上盡心以撫下生¶
有榮名死有遺愛者尚書殆無與並焉末年以疾¶
害於朝謁不至大位士君子以爲恨今主上甄德¶
念功使有司追賜之謚而曰廉方公正(民/安)大慮竊¶
以謂無間然矣請從博士之論以充太史之録謹¶
議¶
　　　　趙僖質謚議　劉　敞¶
議曰春秋之議視逺物者見其形不見其容聽逺¶
<pb:KR4h0040_SBCK_135-13b>¶
聲者聞其疾不聞其舒此襃貶之審也少傅公歷¶
事三朝嘗列四輔謀謨之益施爲之效蓋多有矣¶
然而入則極論出則詭詞是以人無聞焉雖推美¶
讓德大臣之宜亦其天性恭愼然也今太常易名¶
謂之僖質稽類揣稱竊以爲允謹議¶
　　　　陳執中謚榮靈議　韓　維¶
執中幸得以公卿子遭丗承平因縁一時之言遂¶
至貴顯皇祐之末天子以後宫之喪問所以葬祭¶
之禮執中位爲上相不能緫率羣司考正儀典以¶
承答天問知治喪皇儀非嬪御之禮追&KR0125;位號於¶
<pb:KR4h0040_SBCK_135-14a>¶
宫闈有嫌建廟用樂踰祖宗舊制執中白而行之¶
曽不愧憚遂使聖朝大典著非禮之舉此不忠之¶
大者閨門之内禮分不明夫人正室踈薄自絀庶¶
妾賤人悍逸不制醜聲流布行路共知此又治家¶
無足言者夫宰相所當秉道率禮以弼天子正身¶
齊家以儀百官執中不務出此而方杜門深居謝¶
絶賔客曰我無私也我不黨也豈不陋哉謹按謚¶
法寵禄光大曰榮不勤成名曰靈執中出入將相¶
以一品就第可謂寵禄光大矣得位行政不爲不¶
逢死之日賢士大夫無述焉可謂不勤成名矣請¶
<pb:KR4h0040_SBCK_135-14b>¶
合二法謚曰榮靈¶
　　　　歐陽文忠公謚議　李　清臣¶
太子太師歐陽公歸老于其家以疾不起將葬行¶
狀上尚書省移太常請謚太常合議曰公維¶
聖宋賢臣一丗學者之所師法明于道德見于文¶
章究覽六經羣史諸子百氏馳騁貫穿述作數十¶
百萬言以傳先王之遺意其文卓然自成一家比¶
司馬遷揚雄韓愈無所不及而有過之者方天下¶
溺於末習爲章句聲律之時聞公之風一變爲古¶
文咸知趨尚根本使朝廷文明不愧於三代漢唐¶
<pb:KR4h0040_SBCK_135-15a>¶
者太師之功于教化治道爲最多如太師眞可謂¶
文矣博士李清臣得其議則閱讀行狀考按謚法¶
曰唐韓愈李翺權德輿孫逖本朝楊億皆謚文太¶
師固宜以文謚吏持衆議白太常官長有曰文則¶
信然不可易也然公平生好諌爭當加獻爲文獻¶
無已則忠爲文忠衆相視曰其如何則又合議曰¶
文獻疊犯廟謚固不可忠亦太師之大節太師常¶
參天下政事進言　仁宗乞早下詔立皇子使有¶
明名定分以安人心及　英宗繼體　今上即皇¶
帝位兩預定策謀有安社稷功和&KR0073;内外周旋兩¶
<pb:KR4h0040_SBCK_135-15b>¶
宫間迄于　英宗之視政蓋太師天性正直心誠¶
洞達明白無所欺隠不肯曲意順俗以求自便安¶
好論列是非分别賢不肖不避人之怨誹狙疾亡¶
身履危以爲朝廷立事按謚法道德博聞曰文廉¶
方公正曰忠今加忠以麗文宜爲當衆以狀授清¶
臣爲謚議清臣曰不改於文而傅之以忠議者之¶
盡也清臣其敢不從遂謚文忠謹議¶
　　　　范忠宣公謚議　鄧　忠臣¶
伏惟太常寺定開府儀同三司范純仁謚議如前¶
議曰謚法云慮國忘家曰忠善聞周達曰宣古之¶
<pb:KR4h0040_SBCK_135-16a>¶
慮國忘家者固嘗有焉兼之善聞周達者蓋亦鮮¶
矣全是二美得之純仁太常旣易其名愽士又爲¶
之議移文覆訂屬于考巧忠臣桉純仁爲大臣之¶
子布被脫粟而不以爲非都上公之司衮衣繡裳¶
而不以爲泰要終原始考實求聲歷事五朝堅持¶
一節厚同宗之族猶葛纍之庇本根見慢上之人¶
如鷹鸇之逐鳥雀凡言責與官守皆諌行而計從¶
讜論嘉謀確乎其不拔令名廣譽闇然而日彰在¶
畎畮未嘗忘君思飢溺不獲由已作尚書解以進¶
如宋璟之爲元&KR0027;抗濮園議以聞如師丹之爲黃¶
<pb:KR4h0040_SBCK_135-16b>¶
耇臨公家之利知無不爲得小大之情矜而不喜¶
每思&KR0162;身而開䇿所願休兵而息民秪知扶危而¶
濟傾寧恤跋前而㚄後文有黃裳之吉而内美言¶
無白圭之玷而外華頃縁秉鈞適丁連茹方讒言¶
亂國而明蔡確之無實洎姦黨投名而謂大防之¶
可原當衆人莫敢言之時在偏州無所用之地義¶
形於色憤發至誠非止救當時正人端士之織羅¶
直欲戒後丗亂臣賊子之迷罔徇公忘已爲國惜¶
賢興言嗟嘆使人於邑父母之國有時而去股肱¶
之義於是或虧放之江湖忽如草芥紉蘭澤畔更¶
<pb:KR4h0040_SBCK_135-17a>¶
甚屈原之忠占鵩坐隅已分賈生之死惟天知善¶
惟君知臣適訪落之初年講圖舊之新政側席南¶
望而決浮雲之蔽擁節東歸而詠零雨其濛公望¶
益隆恩數彌渥法座想見其風采詔書相望於道¶
塗欲入覲則未能願養疾者益懇改元三日以不¶
起聞　天子於是震悼輟朝賻贈加等告其第開¶
府儀同三司之府表其墓賜丗濟忠直之碑人臣¶
哀滎無以尚此古學有訓阿衡詎專美乎商君違¶
不忘臧孫將有後於魯古之遺直今也則亡謚曰¶
忠宣於義爲允　皇朝文鑑卷第一百三十五¶
<pb:KR4h0040_SBCK_135-17b>¶
